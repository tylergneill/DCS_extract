{GaṇaKār, 1}
pañcakās tv aṣṭa vijñeyā gaṇaś caikas trikātmakaḥ | [GaṇaKār, 1 1.1]
vettā navagaṇasyāsya saṃskartā gurur ucyate | [GaṇaKār, 1 1.2]
gurubhaktiḥ prasādaś ca mater dvaṃdvajayas tathā | [GaṇaKār, 1 3.1]
dharmaś caivāpramādaś ca balaṃ pañcavidhaṃ smṛtam | [GaṇaKār, 1 3.2]
vyaktāvyaktaṃ jayacchedo niṣṭhā caiveha pañcamī | [GaṇaKār, 1 5.1]
dravyaṃ kālaḥ kriyā mūrtir guruś caiveha pañcamaḥ | [GaṇaKār, 1 5.2]
jñānaṃ tapo 'tha nityatvaṃ sthitiḥ siddhiś ca pañcamī | [GaṇaKār, 1 6.1]
gurujanaguhādeśaḥ śmaśānaṃ rudra eva ca | [GaṇaKār, 1 6.2]
vāsaścaryā japadhyānaṃ sadārudrasmṛtistathā | [GaṇaKār, 1 7.1]
prasādaścaiva lābhānāmupāyāḥ pañca niścitāḥ | [GaṇaKār, 1 7.2]
mithyājñānamadharmaśca saktihetuś cyutistathā | [GaṇaKār, 1 8.1]
paśutvaṃ mūlaṃ pañcaite tantre heyādhikārataḥ | [GaṇaKār, 1 8.2]
