{TB, 1, 1, 2}
kṛttikāsv agnim ādadhīta | [TB, 1, 1, 2 1.1]
etad vā agner nakṣatram | [TB, 1, 1, 2 1.2]
yat kṛttikāḥ | [TB, 1, 1, 2 1.3]
svāyām evainaṃ devatāyām ādhāya | [TB, 1, 1, 2 1.4]
brahmavarcasī bhavati | [TB, 1, 1, 2 1.5]
mukhaṃ vā etan nakṣatrāṇām | [TB, 1, 1, 2 1.6]
yat kṛttikāḥ | [TB, 1, 1, 2 1.7]
yaḥ kṛttikāsv agnim ādhatte | [TB, 1, 1, 2 1.8]
mukhya eva bhavati | [TB, 1, 1, 2 1.9]
atho khalu | [TB, 1, 1, 2 1.10]
agninakṣatram ity apacāyanti | [TB, 1, 1, 2 2.1]
gṛhān ha dāhuko bhavati | [TB, 1, 1, 2 2.2]
prajāpatī rohiṇyām agnim asṛjata | [TB, 1, 1, 2 2.3]
taṃ devā rohiṇyām ādadhata | [TB, 1, 1, 2 2.4]
tato vai te sarvān rohān arohan | [TB, 1, 1, 2 2.5]
tad rohiṇyai rohiṇitvam | [TB, 1, 1, 2 2.6]
yo rohiṇyām agnim ādhatte | [TB, 1, 1, 2 2.7]
ṛdhnoty eva | [TB, 1, 1, 2 2.8]
sarvān rohān rohati | [TB, 1, 1, 2 2.9]
devā vai bhadrāḥ santo 'gnim ādhitsanta | [TB, 1, 1, 2 2.10]
teṣām anāhito 'gnir āsīt | [TB, 1, 1, 2 3.1]
athaibhyo vāmaṃ vasv apākrāmat | [TB, 1, 1, 2 3.2]
te punarvasvor ādadhata | [TB, 1, 1, 2 3.3]
tato vai tān vāmaṃ vasūpāvartata | [TB, 1, 1, 2 3.4]
yaḥ purā bhadraḥ san pāpīyānt syāt | [TB, 1, 1, 2 3.5]
sa punarvasvor agnim ādadhīta | [TB, 1, 1, 2 3.6]
punar evainaṃ vāmaṃ vasūpāvartate | [TB, 1, 1, 2 3.7]
bhadro bhavati | [TB, 1, 1, 2 3.8]
yaḥ kāmayeta dānakāmā me prajāḥ syur iti | [TB, 1, 1, 2 3.9]
sa pūrvayoḥ phalgunyor agnim ādadhīta | [TB, 1, 1, 2 3.10]
aryamṇo vā etan nakṣatram | [TB, 1, 1, 2 4.1]
yat pūrve phalgunī | [TB, 1, 1, 2 4.2]
aryameti tam āhur yo dadāti | [TB, 1, 1, 2 4.3]
dānakāmā asmai prajā bhavanti | [TB, 1, 1, 2 4.4]
yaḥ kāmayeta bhagī syām iti | [TB, 1, 1, 2 4.5]
sa uttarayoḥ phalgunyor agnim ādadhīta | [TB, 1, 1, 2 4.6]
bhagasya vā etan nakṣatram | [TB, 1, 1, 2 4.7]
yad uttare phalgunī | [TB, 1, 1, 2 4.8]
bhagy eva bhavati | [TB, 1, 1, 2 4.9]
kālakañjā vai nāmāsurā āsan | [TB, 1, 1, 2 4.10]
te suvargāya lokāyāgnim acinvanta | [TB, 1, 1, 2 5.1]
puruṣa iṣṭakām upādadhāt puruṣa iṣṭakām | [TB, 1, 1, 2 5.2]
sa indro brāhmaṇo bruvāṇa iṣṭakām upādhatta | [TB, 1, 1, 2 5.3]
eṣā me citrā nāmeti | [TB, 1, 1, 2 5.4]
te suvargaṃ lokam ā prārohan | [TB, 1, 1, 2 5.5]
sa indra iṣṭakām āvṛhat | [TB, 1, 1, 2 5.6]
te 'vākīryanta | [TB, 1, 1, 2 5.7]
ye 'vākīryanta | [TB, 1, 1, 2 5.8]
ta ūrṇāvabhayo 'bhavan | [TB, 1, 1, 2 5.9]
dvāv udapatatām | [TB, 1, 1, 2 5.10]
tau divyau śvānāv abhavatām | [TB, 1, 1, 2 6.1]
yo bhrātṛvyavānt syāt | [TB, 1, 1, 2 6.2]
sa citrāyām agnim ādadhīta | [TB, 1, 1, 2 6.3]
avakīryaiva bhrātṛvyān | [TB, 1, 1, 2 6.4]
ojo balam indriyaṃ vīryam ātman dhatte | [TB, 1, 1, 2 6.5]
vasantā brāhmaṇo 'gnim ādadhīta | [TB, 1, 1, 2 6.6]
vasanto vai brāhmaṇasyartuḥ | [TB, 1, 1, 2 6.7]
sva evainam ṛtāv ādhāya | [TB, 1, 1, 2 6.8]
brahmavarcasī bhavati | [TB, 1, 1, 2 6.9]
mukhaṃ vā etad ṛtūnām | [TB, 1, 1, 2 6.10]
yad vasantaḥ | [TB, 1, 1, 2 7.1]
yo vasantāgnim ādhatte | [TB, 1, 1, 2 7.2]
mukhya eva bhavati | [TB, 1, 1, 2 7.3]
atho yonimantam evainaṃ prajātam ādhatte | [TB, 1, 1, 2 7.4]
grīṣme rājanya ādadhīta | [TB, 1, 1, 2 7.5]
grīṣmo vai rājanyasyartuḥ | [TB, 1, 1, 2 7.6]
sva evainam ṛtāv ādhāya | [TB, 1, 1, 2 7.7]
indriyāvī bhavati | [TB, 1, 1, 2 7.8]
śaradi vaiśya ādadhīta | [TB, 1, 1, 2 7.9]
śarad vai vaiśyasyartuḥ | [TB, 1, 1, 2 7.10]
sva evainam ṛtāv ādhāya | [TB, 1, 1, 2 8.1]
paśumān bhavati | [TB, 1, 1, 2 8.2]
na pūrvayoḥ phalgunyor agnim ādadhīta | [TB, 1, 1, 2 8.3]
eṣā vai jaghanyā rātriḥ saṃvatsarasya | [TB, 1, 1, 2 8.4]
yat pūrve phalgunī | [TB, 1, 1, 2 8.5]
pṛṣṭita eva saṃvatsarasyāgnim ādhāya | [TB, 1, 1, 2 8.6]
pāpīyān bhavati | [TB, 1, 1, 2 8.7]
uttarayor ādadhīta | [TB, 1, 1, 2 8.8]
eṣā vai prathamā rātriḥ saṃvatsarasya | [TB, 1, 1, 2 8.9]
yad uttare phalgunī | [TB, 1, 1, 2 8.10]
mukhata eva saṃvatsarasyāgnim ādhāya | [TB, 1, 1, 2 8.11]
vasīyān bhavati | [TB, 1, 1, 2 8.12]
atho khalu | [TB, 1, 1, 2 8.13]
yadaivainaṃ yajña upanamet | [TB, 1, 1, 2 8.14]
athādadhīta | [TB, 1, 1, 2 8.15]
saivāsyarddhiḥ | [TB, 1, 1, 2 8.16]
{TB, 1, 1, 3}
uddhanti | [TB, 1, 1, 3 1.1]
yad evāsyā amedhyam | [TB, 1, 1, 3 1.2]
tad apahanti | [TB, 1, 1, 3 1.3]
apo 'vokṣati śāntyai | [TB, 1, 1, 3 1.4]
sikatā nivapati | [TB, 1, 1, 3 1.5]
etad vā agner vaiśvānarasya rūpam | [TB, 1, 1, 3 1.6]
rūpeṇaiva vaiśvānaram avarunddhe | [TB, 1, 1, 3 1.7]
ūṣān nivapati | [TB, 1, 1, 3 1.8]
puṣṭir vā eṣā prajananam | [TB, 1, 1, 3 1.9]
yad ūṣāḥ | [TB, 1, 1, 3 1.10]
puṣṭyām eva prajanane 'gnim ādhatte | [TB, 1, 1, 3 2.1]
atho saṃjñāna eva | [TB, 1, 1, 3 2.2]
saṃjñānaṃ hy etat paśūnām | [TB, 1, 1, 3 2.3]
yad ūṣāḥ | [TB, 1, 1, 3 2.4]
dyāvāpṛthivī sahāstām | [TB, 1, 1, 3 2.5]
te viyatī abrūtām | [TB, 1, 1, 3 2.6]
astv eva nau saha yajñiyam iti | [TB, 1, 1, 3 2.7]
yad amuṣyā yajñiyam āsīt | [TB, 1, 1, 3 2.8]
tad asyām adadhāt | [TB, 1, 1, 3 2.9]
ta ūṣā abhavan | [TB, 1, 1, 3 2.10]
yad asyā yajñiyam āsīt | [TB, 1, 1, 3 3.1]
tad amuṣyām adadhāt | [TB, 1, 1, 3 3.2]
tad adaś candramasi kṛṣṇam | [TB, 1, 1, 3 3.3]
ūṣān nivapann ado dhyāyet | [TB, 1, 1, 3 3.4]
dyāvāpṛthivyor eva yajñiye 'gnim ādhatte | [TB, 1, 1, 3 3.5]
agnir devebhyo nilāyata | [TB, 1, 1, 3 3.6]
ākhū rūpaṃ kṛtvā | [TB, 1, 1, 3 3.7]
sa pṛthivīṃ prāviśat | [TB, 1, 1, 3 3.8]
sa ūtīḥ kurvāṇaḥ pṛthivīm anu samacarat | [TB, 1, 1, 3 3.9]
tad ākhukarīṣam abhavat | [TB, 1, 1, 3 3.10]
yad ākhukarīṣaṃ saṃbhāro bhavati | [TB, 1, 1, 3 4.1]
yad evāsya tatra nyaktam | [TB, 1, 1, 3 4.2]
tad evāvarunddhe | [TB, 1, 1, 3 4.3]
ūrjaṃ vā etaṃ rasaṃ pṛthivyā upadīkā uddihanti | [TB, 1, 1, 3 4.4]
yad valmīkam | [TB, 1, 1, 3 4.5]
yad valmīkavapā saṃbhāro bhavati | [TB, 1, 1, 3 4.6]
ūrjam eva rasaṃ pṛthivyā avarunddhe | [TB, 1, 1, 3 4.7]
atho śrotram eva | [TB, 1, 1, 3 4.8]
śrotraṃ hy etat pṛthivyāḥ | [TB, 1, 1, 3 4.9]
yad valmīkaḥ | [TB, 1, 1, 3 4.10]
abadhiro bhavati | [TB, 1, 1, 3 5.1]
ya evaṃ veda | [TB, 1, 1, 3 5.2]
prajāpatiḥ prajā asṛjata | [TB, 1, 1, 3 5.3]
tāsām annam upākṣīyata | [TB, 1, 1, 3 5.4]
tābhyaḥ sūdam upa prābhinat | [TB, 1, 1, 3 5.5]
tato vai tāsām annaṃ nākṣīyata | [TB, 1, 1, 3 5.6]
yasya sūdaḥ saṃbhāro bhavati | [TB, 1, 1, 3 5.7]
nāsya gṛhe 'nnaṃ kṣīyate | [TB, 1, 1, 3 5.8]
āpo vā idam agre salilam āsīt | [TB, 1, 1, 3 5.9]
tena prajāpatir aśrāmyat | [TB, 1, 1, 3 5.10]
katham idaṃ syād iti | [TB, 1, 1, 3 6.1]
so 'paśyat puṣkaraparṇaṃ tiṣṭhat | [TB, 1, 1, 3 6.2]
so 'manyata | [TB, 1, 1, 3 6.3]
asti vai tat | [TB, 1, 1, 3 6.4]
yasminn idam adhi tiṣṭhatīti | [TB, 1, 1, 3 6.5]
sa varāho rūpaṃ kṛtvopa nyamajjat | [TB, 1, 1, 3 6.6]
sa pṛthivīm adha ārchat | [TB, 1, 1, 3 6.7]
tasyā upahatyodamajjat | [TB, 1, 1, 3 6.8]
tat puṣkaraparṇe 'prathayat | [TB, 1, 1, 3 6.9]
yad aprathayat | [TB, 1, 1, 3 6.10]
tat pṛthivyai pṛthivitvam | [TB, 1, 1, 3 7.1]
abhūd vā idam iti | [TB, 1, 1, 3 7.2]
tad bhūmyai bhūmitvam | [TB, 1, 1, 3 7.3]
tāṃ diśo 'nu vātaḥ samavahat | [TB, 1, 1, 3 7.4]
tāṃ śarkarābhir adṛṃhat | [TB, 1, 1, 3 7.5]
śaṃ vai no 'bhūd iti | [TB, 1, 1, 3 7.6]
tac charkarāṇāṃ śarkaratvam | [TB, 1, 1, 3 7.7]
yad varāhavihataṃ saṃbhāro bhavati | [TB, 1, 1, 3 7.8]
asyām evāchambaṭkāram agnim ādhatte | [TB, 1, 1, 3 7.9]
śarkarā bhavanti dhṛtyai | [TB, 1, 1, 3 7.10]
atho śaṃtvāya | [TB, 1, 1, 3 8.1]
saretā agnir ādheya ity āhuḥ | [TB, 1, 1, 3 8.2]
āpo varuṇasya patnaya āsan | [TB, 1, 1, 3 8.3]
tā agnir abhyadhyāyat | [TB, 1, 1, 3 8.4]
tāḥ samabhavan | [TB, 1, 1, 3 8.5]
tasya retaḥ parāpatat | [TB, 1, 1, 3 8.6]
taddhiraṇyam abhavat | [TB, 1, 1, 3 8.7]
yaddhiraṇyam upāsyati | [TB, 1, 1, 3 8.8]
saretasam evāgnim ādhatte | [TB, 1, 1, 3 8.9]
puruṣa in nvai svād retaso bībhatsata ity āhuḥ | [TB, 1, 1, 3 8.10]
uttarata upāsyaty abībhatsāyai | [TB, 1, 1, 3 9.1]
atiprayacchati | [TB, 1, 1, 3 9.2]
ārtim evātiprayacchati | [TB, 1, 1, 3 9.3]
agnir devebhyo nilāyata | [TB, 1, 1, 3 9.4]
aśvo rūpaṃ kṛtvā | [TB, 1, 1, 3 9.5]
so 'śvatthe saṃvatsaram atiṣṭhat | [TB, 1, 1, 3 9.6]
tad aśvatthasyāśvatthatvam | [TB, 1, 1, 3 9.7]
yad āśvatthaḥ saṃbhāro bhavati | [TB, 1, 1, 3 9.8]
yad evāsya tatra nyaktam | [TB, 1, 1, 3 9.9]
tad evāvarunddhe | [TB, 1, 1, 3 9.10]
devā vā ūrjaṃ vyabhajanta | [TB, 1, 1, 3 10.1]
tata udumbara udatiṣṭhat | [TB, 1, 1, 3 10.2]
ūrg vā udumbaraḥ | [TB, 1, 1, 3 10.3]
yad audumbaraḥ saṃbhāro bhavati | [TB, 1, 1, 3 10.4]
ūrjam evāvarunddhe | [TB, 1, 1, 3 10.5]
tṛtīyasyām ito divi soma āsīt | [TB, 1, 1, 3 10.6]
taṃ gāyatryāharat | [TB, 1, 1, 3 10.7]
tasya parṇam acchidyata | [TB, 1, 1, 3 10.8]
tat parṇo 'bhavat | [TB, 1, 1, 3 10.9]
tat parṇasya parṇatvam | [TB, 1, 1, 3 10.10]
yasya parṇamayaḥ saṃbhāro bhavati | [TB, 1, 1, 3 11.1]
somapītham evāvarunddhe | [TB, 1, 1, 3 11.2]
devā vai brahmann avadanta | [TB, 1, 1, 3 11.3]
tat parṇa upāśṛṇot | [TB, 1, 1, 3 11.4]
suśravā vai nāma | [TB, 1, 1, 3 11.5]
yat parṇamayaḥ saṃbhāro bhavati | [TB, 1, 1, 3 11.6]
brahmavarcasam evāvarunddhe | [TB, 1, 1, 3 11.7]
prajāpatir agnim asṛjata | [TB, 1, 1, 3 11.8]
so 'bibhet pra mā dhakṣyatīti | [TB, 1, 1, 3 11.9]
taṃ śamyāśamayat | [TB, 1, 1, 3 11.10]
tacchamyai śamitvaṃ | [TB, 1, 1, 3 12.1]
yacchamīmayaḥ saṃbhāro bhavati | [TB, 1, 1, 3 12.2]
śāntyā apradāhāya | [TB, 1, 1, 3 12.3]
agneḥ sṛṣṭasya yataḥ | [TB, 1, 1, 3 12.4]
vikaṅkataṃ bhā ārchat | [TB, 1, 1, 3 12.5]
yad vaikaṅkataḥ saṃbhāro bhavati | [TB, 1, 1, 3 12.6]
bhā evāvarunddhe | [TB, 1, 1, 3 12.7]
sahṛdayo 'gnir ādheya ity āhuḥ | [TB, 1, 1, 3 12.8]
maruto 'dbhir agnim atamayan | [TB, 1, 1, 3 12.9]
tasya tāntasya hṛdayam āchindan | [TB, 1, 1, 3 12.10]
sāśanir abhavat | [TB, 1, 1, 3 12.11]
yad aśanihatasya vṛkṣasya sambhāro bhavati | [TB, 1, 1, 3 12.12]
sahṛdayam evāgnim ādhatte | [TB, 1, 1, 3 12.13]
{TB, 1, 1, 4}
dvādaśasu vikrāmeṣv agnim ādadhīta | [TB, 1, 1, 4 1.1]
dvādaśa māsāḥ saṃvatsaraḥ | [TB, 1, 1, 4 1.2]
saṃvatsarād evainam avarudhyādhatte | [TB, 1, 1, 4 1.3]
yad dvādaśasu vikrāmeṣv ādadhīta | [TB, 1, 1, 4 1.4]
parimitam avarundhīta | [TB, 1, 1, 4 1.5]
cakṣurnimita ādadhīta | [TB, 1, 1, 4 1.6]
iyad dvādaśa vikrāmā3 iti | [TB, 1, 1, 4 1.7]
parimitaṃ caivāparimitaṃ cāvarunddhe | [TB, 1, 1, 4 1.8]
anṛtaṃ vai vācā vadati | [TB, 1, 1, 4 1.9]
anṛtaṃ manasā dhyāyati | [TB, 1, 1, 4 1.10]
cakṣur vai satyam | [TB, 1, 1, 4 2.1]
adrā3g ity āha | [TB, 1, 1, 4 2.2]
adarśam iti | [TB, 1, 1, 4 2.3]
tat satyam | [TB, 1, 1, 4 2.4]
yaś cakṣurnimite 'gnim ādhatte | [TB, 1, 1, 4 2.5]
satya evainam ādhatte | [TB, 1, 1, 4 2.6]
tasmād āhitāgnir nānṛtaṃ vadet | [TB, 1, 1, 4 2.7]
nāsya brāhmaṇo 'nāśvān gṛhe vaset | [TB, 1, 1, 4 2.8]
satye hy asyāgnir āhitaḥ | [TB, 1, 1, 4 2.9]
āgneyī vai rātriḥ | [TB, 1, 1, 4 2.10]
āgneyāḥ paśavaḥ | [TB, 1, 1, 4 3.1]
aindram ahaḥ | [TB, 1, 1, 4 3.2]
naktaṃ gārhapatyam ādadhāti | [TB, 1, 1, 4 3.3]
paśūn evāvarunddhe | [TB, 1, 1, 4 3.4]
divāhavanīyam | [TB, 1, 1, 4 3.5]
indriyam evāvarunddhe | [TB, 1, 1, 4 3.6]
ardhodite sūrya āhavanīyam ādadhāti | [TB, 1, 1, 4 3.7]
etasmin vai loke prajāpatiḥ prajā asṛjata | [TB, 1, 1, 4 3.8]
prajā eva tad yajamānaḥ sṛjate | [TB, 1, 1, 4 3.9]
atho bhūtaṃ caiva bhaviṣyac cāvarunddhe | [TB, 1, 1, 4 3.10]
iḍā vai mānavī yajñānukāśiny āsīt | [TB, 1, 1, 4 4.1]
sāśṛṇot | [TB, 1, 1, 4 4.2]
asurā agnim ādadhata iti | [TB, 1, 1, 4 4.3]
tad agacchat | [TB, 1, 1, 4 4.4]
ta āhavanīyam agra ādadhata | [TB, 1, 1, 4 4.5]
atha gārhapatyam | [TB, 1, 1, 4 4.6]
athānvāhāryapacanam | [TB, 1, 1, 4 4.7]
sābravīt | [TB, 1, 1, 4 4.8]
pratīcy eṣāṃ śrīr agāt | [TB, 1, 1, 4 4.9]
bhadrā bhūtvā parābhaviṣyantīti | [TB, 1, 1, 4 4.10]
yasyaivam agnir ādhīyate | [TB, 1, 1, 4 5.1]
pratīcy asya śrīr eti | [TB, 1, 1, 4 5.2]
bhadro bhūtvā parābhavati | [TB, 1, 1, 4 5.3]
sāśṛṇot | [TB, 1, 1, 4 5.4]
devā agnim ādadhata iti | [TB, 1, 1, 4 5.5]
tad agacchat | [TB, 1, 1, 4 5.6]
te 'nvāhāryapacanam agra ādadhata | [TB, 1, 1, 4 5.7]
atha gārhapatyam | [TB, 1, 1, 4 5.8]
athāhavanīyam | [TB, 1, 1, 4 5.9]
sābravīt | [TB, 1, 1, 4 5.10]
prācy eṣāṃ śrīr agāt | [TB, 1, 1, 4 6.1]
bhadrā bhūtvā suvargaṃ lokam eṣyanti | [TB, 1, 1, 4 6.2]
prajāṃ tu na vetsyanta iti | [TB, 1, 1, 4 6.3]
yasyaivam agnir ādhīyate | [TB, 1, 1, 4 6.4]
prācy asya śrīr eti | [TB, 1, 1, 4 6.5]
bhadro bhūtvā suvargaṃ lokam eti | [TB, 1, 1, 4 6.6]
prajāṃ tu na vindate | [TB, 1, 1, 4 6.7]
sābravīd iḍā manum | [TB, 1, 1, 4 6.8]
tathā vā ahaṃ tavāgnim ādhāsyāmi | [TB, 1, 1, 4 6.9]
yathā pra prajayā paśubhir mithunair janiṣyase | [TB, 1, 1, 4 6.10]
praty asmiṃl loke sthāsyasi | [TB, 1, 1, 4 7.1]
abhi suvargaṃ lokaṃ jeṣyasīti | [TB, 1, 1, 4 7.2]
gārhapatyam agra ādadhāt | [TB, 1, 1, 4 7.3]
gārhapatyaṃ vā anu prajāḥ paśavaḥ prajāyante | [TB, 1, 1, 4 7.4]
gārhapatyenaivāsmai prajāṃ paśūn prājanayat | [TB, 1, 1, 4 7.5]
athānvāhāryapacanam | [TB, 1, 1, 4 7.6]
tiryaṅṅ iva vā ayaṃ lokaḥ | [TB, 1, 1, 4 7.7]
asminn eva tena loke pratyatiṣṭhat | [TB, 1, 1, 4 7.8]
athāhavanīyam | [TB, 1, 1, 4 7.9]
tenaiva suvargaṃ lokam abhyajayat | [TB, 1, 1, 4 7.10]
yasyaivam agnir ādhīyate | [TB, 1, 1, 4 8.1]
pra prajayā paśubhir mithunair jāyate | [TB, 1, 1, 4 8.2]
praty asmiṃl loke tiṣṭhati | [TB, 1, 1, 4 8.3]
abhi suvargaṃ lokaṃ jayati | [TB, 1, 1, 4 8.4]
yasya vā ayathādevatam agnir ādhīyate | [TB, 1, 1, 4 8.5]
ā devatābhyo vṛścyate | [TB, 1, 1, 4 8.6]
pāpīyān bhavati | [TB, 1, 1, 4 8.7]
yasya yathādevatam | [TB, 1, 1, 4 8.8]
na devatābhya āvṛścyate | [TB, 1, 1, 4 8.9]
bhṛgūṇāṃ tvāṅgirasāṃ vratapate vratenādadhāmīti bhṛgvaṅgirasām ādadhyāt | [TB, 1, 1, 4 8.10]
ādityānāṃ tvā devānāṃ vratapate vratenādadhāmīty anyāsāṃ brāhmaṇīnāṃ prajānām | [TB, 1, 1, 4 8.11]
varuṇasya tvā rājño vratapate vratenādadhāmīti rājñaḥ | [TB, 1, 1, 4 8.12]
indrasya tvendriyeṇa vratapate vratenādadhāmīti rājanyasya | [TB, 1, 1, 4 8.13]
manos tvā grāmaṇyo vratapate vratenādadhāmīti vaiśyasya | [TB, 1, 1, 4 8.14]
ṛbhūṇāṃ tvā devānāṃ vratapate vratenādadhāmīti rathakārasya | [TB, 1, 1, 4 8.15]
yathādevatam agnir ādhīyate | [TB, 1, 1, 4 8.16]
na devatābhya āvṛścyate | [TB, 1, 1, 4 8.17]
vasīyān bhavati | [TB, 1, 1, 4 8.18]
{TB, 1, 1, 5}
prajāpatir vācaḥ satyam apaśyat | [TB, 1, 1, 5 1.1]
tenāgnim ādhatta | [TB, 1, 1, 5 1.2]
tena vai sa ārdhnot | [TB, 1, 1, 5 1.3]
bhūr bhuvaḥ suvar ity āha | [TB, 1, 1, 5 1.4]
etad vai vācaḥ satyam | [TB, 1, 1, 5 1.5]
ya etenāgnim ādhatte | [TB, 1, 1, 5 1.6]
ṛdhnoty eva | [TB, 1, 1, 5 1.7]
atho satyaprāśūr eva bhavati | [TB, 1, 1, 5 1.8]
atho ya evaṃ vidvān abhicarati | [TB, 1, 1, 5 1.9]
stṛṇuta evainam | [TB, 1, 1, 5 1.10]
bhūr ity āha | [TB, 1, 1, 5 2.1]
prajā eva tad yajamānaḥ sṛjate | [TB, 1, 1, 5 2.2]
bhuva ity āha | [TB, 1, 1, 5 2.3]
asminn eva loke pratitiṣṭhati | [TB, 1, 1, 5 2.4]
suvar ity āha | [TB, 1, 1, 5 2.5]
suvarga eva loke pratitiṣṭhati | [TB, 1, 1, 5 2.6]
tribhir akṣarair gārhapatyam ādadhāti | [TB, 1, 1, 5 2.7]
traya ime lokāḥ | [TB, 1, 1, 5 2.8]
eṣv evainaṃ lokeṣu pratiṣṭhitam ādhatte | [TB, 1, 1, 5 2.9]
sarvaiḥ pañcabhir āhavanīyam | [TB, 1, 1, 5 2.10]
suvargāya vā eṣa lokāyādhīyate | [TB, 1, 1, 5 3.1]
yad āhavanīyaḥ | [TB, 1, 1, 5 3.2]
suvarga evāsmai loke vācaḥ satyaṃ sarvam āpnoti | [TB, 1, 1, 5 3.3]
tribhir gārhapatyam ādadhāti | [TB, 1, 1, 5 3.4]
pañcabhir āhavanīyam | [TB, 1, 1, 5 3.5]
aṣṭau sampadyante | [TB, 1, 1, 5 3.6]
aṣṭākṣarā gāyatrī | [TB, 1, 1, 5 3.7]
gāyatro 'gniḥ | [TB, 1, 1, 5 3.8]
yāvān evāgniḥ | [TB, 1, 1, 5 3.9]
tam ādhatte | [TB, 1, 1, 5 3.10]
prajāpatiḥ prajā asṛjata | [TB, 1, 1, 5 4.1]
tā asmāt sṛṣṭāḥ parācīr āyan | [TB, 1, 1, 5 4.2]
tābhyo jyotir udagṛhṇāt | [TB, 1, 1, 5 4.3]
taṃ jyotiḥ paśyantīḥ prajā abhi samāvartanta | [TB, 1, 1, 5 4.4]
uparīvāgnim udgṛhṇīyād uddharan | [TB, 1, 1, 5 4.5]
jyotir eva paśyantīḥ prajā yajamānam abhi samāvartante | [TB, 1, 1, 5 4.6]
prajāpater akṣy aśvayat | [TB, 1, 1, 5 4.7]
tat parāpatat | [TB, 1, 1, 5 4.8]
tad aśvo 'bhavat | [TB, 1, 1, 5 4.9]
tad aśvasyāśvatvam | [TB, 1, 1, 5 4.10]
eṣa vai prajāpatiḥ | [TB, 1, 1, 5 5.1]
yad agniḥ prājāpatyo 'śvaḥ | [TB, 1, 1, 5 5.2]
yad aśvaṃ purastān nayati | [TB, 1, 1, 5 5.3]
svam eva cakṣuḥ paśyan prajāpatir anūdeti | [TB, 1, 1, 5 5.4]
vajrī vā eṣaḥ | [TB, 1, 1, 5 5.5]
yad aśvaḥ | [TB, 1, 1, 5 5.6]
yad aśvaṃ purastān nayati | [TB, 1, 1, 5 5.7]
jātān eva bhrātṛvyān praṇudate | [TB, 1, 1, 5 5.8]
punar āvartayati | [TB, 1, 1, 5 5.9]
janiṣyamāṇān eva pratinudate | [TB, 1, 1, 5 6.1]
ny āhavanīyo gārhapatyam akāmayata | [TB, 1, 1, 5 6.2]
ni gārhapatya āhavanīyam | [TB, 1, 1, 5 6.3]
tau vibhājaṃ nāśaknot | [TB, 1, 1, 5 6.4]
so 'śvaḥ pūrvavāḍ bhūtvā | [TB, 1, 1, 5 6.5]
prāñcaṃ pūrvam udavahat | [TB, 1, 1, 5 6.6]
tat pūrvavāhaḥ pūrvavāṭtvam | [TB, 1, 1, 5 6.7]
yad aśvaṃ purastān nayati | [TB, 1, 1, 5 6.8]
vibhaktir evainayoḥ sā | [TB, 1, 1, 5 6.9]
atho nānāvīryāv evainau kurute | [TB, 1, 1, 5 6.10]
yad uparyupari śiro haret | [TB, 1, 1, 5 7.1]
prāṇān vicchindyāt | [TB, 1, 1, 5 7.2]
adho'dhaḥ śiro harati | [TB, 1, 1, 5 7.3]
prāṇānāṃ gopīthāya | [TB, 1, 1, 5 7.4]
iyaty agre harati | [TB, 1, 1, 5 7.5]
atheyaty atheyati | [TB, 1, 1, 5 7.6]
traya ime lokāḥ | [TB, 1, 1, 5 7.7]
eṣv evainaṃ lokeṣu pratiṣṭhitam ādhatte | [TB, 1, 1, 5 7.8]
prajāpatir agnim asṛjata | [TB, 1, 1, 5 7.9]
so 'bibhet pra mā dhakṣyatīti | [TB, 1, 1, 5 7.10]
tasya tredhā mahimānaṃ vyauhat | [TB, 1, 1, 5 8.1]
śāntyā apradāhāya | [TB, 1, 1, 5 8.2]
yat tredhāgnir ādhīyate | [TB, 1, 1, 5 8.3]
mahimānam evāsya tad vyūhati | [TB, 1, 1, 5 8.4]
śāntyā apradāhāya | [TB, 1, 1, 5 8.5]
punar āvartayati | [TB, 1, 1, 5 8.6]
mahimānam evāsya saṃdadhāti | [TB, 1, 1, 5 8.7]
paśur vā eṣaḥ | [TB, 1, 1, 5 8.8]
yad aśvaḥ | [TB, 1, 1, 5 8.9]
eṣa rudraḥ | [TB, 1, 1, 5 8.10]
yad agniḥ | [TB, 1, 1, 5 9.1]
yad aśvasya pade 'gnim ādadhyāt | [TB, 1, 1, 5 9.2]
rudrāya paśūn apidadhyāt | [TB, 1, 1, 5 9.3]
apaśur yajamānaḥ syāt | [TB, 1, 1, 5 9.4]
yan nākramayet | [TB, 1, 1, 5 9.5]
anavaruddhā asya paśavaḥ syuḥ | [TB, 1, 1, 5 9.6]
pārśvata ākramayet | [TB, 1, 1, 5 9.7]
yathāhitasyāgner aṅgārā abhyavavarteran | [TB, 1, 1, 5 9.8]
avaruddhā asya paśavo bhavanti | [TB, 1, 1, 5 9.9]
na rudrāyāpidadhāti | [TB, 1, 1, 5 9.10]
trīṇi havīṃṣi nirvapati | [TB, 1, 1, 5 10.1]
virāja eva vikrāntaṃ yajamāno 'nu vikramate | [TB, 1, 1, 5 10.2]
agnaye pavamānāya | [TB, 1, 1, 5 10.3]
agnaye pāvakāya | [TB, 1, 1, 5 10.4]
agnaye śucaye | [TB, 1, 1, 5 10.5]
yad agnaye pavamānāya nirvapati | [TB, 1, 1, 5 10.6]
punāty evainam | [TB, 1, 1, 5 10.7]
yad agnaye pāvakāya | [TB, 1, 1, 5 10.8]
pūta evāsminn annādyaṃ dadhāti | [TB, 1, 1, 5 10.9]
yad agnaye śucaye | [TB, 1, 1, 5 10.10]
brahmavarcasam evāsminn upariṣṭād dadhāti | [TB, 1, 1, 5 10.11]
{TB, 1, 1, 6}
devāsurāḥ saṃyattā āsan | [TB, 1, 1, 6 1.1]
te devā vijayam upayantaḥ | [TB, 1, 1, 6 1.2]
agnau vāmaṃ vasu saṃnyadadhata | [TB, 1, 1, 6 1.3]
idam u no bhaviṣyati | [TB, 1, 1, 6 1.4]
yadi no jeṣyantīti | [TB, 1, 1, 6 1.5]
tad agnir notsaham aśaknot | [TB, 1, 1, 6 1.6]
tat tredhā vinyadadhāt | [TB, 1, 1, 6 1.7]
paśuṣu tṛtīyam | [TB, 1, 1, 6 1.8]
apsu tṛtīyam | [TB, 1, 1, 6 1.9]
āditye tṛtīyam | [TB, 1, 1, 6 1.10]
tad devā vijitya | [TB, 1, 1, 6 2.1]
punar avārurutsanta | [TB, 1, 1, 6 2.2]
te 'gnaye pavamānāya puroḍāśam aṣṭākapālaṃ niravapan | [TB, 1, 1, 6 2.3]
paśavo vā agniḥ pavamānaḥ | [TB, 1, 1, 6 2.4]
yad eva paśuṣv āsīt | [TB, 1, 1, 6 2.5]
tat tenāvārundhata | [TB, 1, 1, 6 2.6]
te 'gnaye pāvakāya | [TB, 1, 1, 6 2.7]
āpo vā agniḥ pāvakaḥ | [TB, 1, 1, 6 2.8]
yad evāpsv āsīt | [TB, 1, 1, 6 2.9]
tat tenāvārundhata | [TB, 1, 1, 6 2.10]
te 'gnaye śucaye | [TB, 1, 1, 6 3.1]
asau vā ādityo 'gniḥ śuciḥ | [TB, 1, 1, 6 3.2]
yad evāditya āsīt | [TB, 1, 1, 6 3.3]
tat tenāvārundhata | [TB, 1, 1, 6 3.4]
brahmavādino vadanti | [TB, 1, 1, 6 3.5]
tanuvo vāvaitā agnyādheyasya | [TB, 1, 1, 6 3.6]
āgneyo vā aṣṭākapālo 'gnyādheyam iti | [TB, 1, 1, 6 3.7]
yat taṃ nirvapet | [TB, 1, 1, 6 3.8]
naitāni | [TB, 1, 1, 6 3.9]
yathātmā syāt | [TB, 1, 1, 6 3.10]
nāṅgāni | [TB, 1, 1, 6 4.1]
tādṛg eva tat | [TB, 1, 1, 6 4.2]
yad etāni nirvapet | [TB, 1, 1, 6 4.3]
na tam | [TB, 1, 1, 6 4.4]
yathāṅgāni syuḥ | [TB, 1, 1, 6 4.5]
nātmā | [TB, 1, 1, 6 4.6]
tādṛg eva tat | [TB, 1, 1, 6 4.7]
ubhayāni saha nirupyāṇi | [TB, 1, 1, 6 4.8]
yajñasya sātmatvāya | [TB, 1, 1, 6 4.9]
ubhayaṃ vā etasyendriyaṃ vīryam āpyate | [TB, 1, 1, 6 4.10]
yo 'gnim ādhatte | [TB, 1, 1, 6 5.1]
aindrāgnam ekādaśakapālam anu nirvapet | [TB, 1, 1, 6 5.2]
ādityaṃ carum | [TB, 1, 1, 6 5.3]
indrāgnī vai devānām ayātayāmānau | [TB, 1, 1, 6 5.4]
ye eva devate ayātayāmnī | [TB, 1, 1, 6 5.5]
tābhyām evāsmā indriyaṃ vīryam avarunddhe | [TB, 1, 1, 6 5.6]
ādityo bhavati | [TB, 1, 1, 6 5.7]
iyaṃ vā aditiḥ | [TB, 1, 1, 6 5.8]
asyām eva pratitiṣṭhati | [TB, 1, 1, 6 5.9]
dhenvai vā etad retaḥ | [TB, 1, 1, 6 5.10]
yad ājyam | [TB, 1, 1, 6 6.1]
anaḍuhas taṇḍulāḥ | [TB, 1, 1, 6 6.2]
mithunam evāvarunddhe | [TB, 1, 1, 6 6.3]
ghṛte bhavati | [TB, 1, 1, 6 6.4]
yajñasyālūkṣāntatvāya | [TB, 1, 1, 6 6.5]
catvāra ārṣeyāḥ | [TB, 1, 1, 6 6.6]
prāśnanti | [TB, 1, 1, 6 6.7]
diśām eva jyotiṣi juhoti | [TB, 1, 1, 6 6.8]
paśavo vā etāni havīṃṣi | [TB, 1, 1, 6 6.9]
eṣa rudraḥ | [TB, 1, 1, 6 6.10]
yad agniḥ | [TB, 1, 1, 6 6.11]
yat sadya etāni havīṃṣi nirvapet | [TB, 1, 1, 6 7.1]
rudrāya paśūn apidadhyāt | [TB, 1, 1, 6 7.2]
apaśur yajamānaḥ syāt | [TB, 1, 1, 6 7.3]
yan nānunirvapet | [TB, 1, 1, 6 7.4]
anavaruddhā asya paśavaḥ syuḥ | [TB, 1, 1, 6 7.5]
dvādaśasu rātrīṣv anunirvapet | [TB, 1, 1, 6 7.6]
saṃvatsarapratimā vai dvādaśa rātrayaḥ | [TB, 1, 1, 6 7.7]
saṃvatsareṇaivāsmai rudraṃ śamayitvā | [TB, 1, 1, 6 7.8]
paśūn avarunddhe | [TB, 1, 1, 6 7.9]
yad ekamekam etāni havīṃṣi nirvapet | [TB, 1, 1, 6 7.10]
yathā trīṇy āvapanāni pūrayet | [TB, 1, 1, 6 8.1]
tādṛk tat | [TB, 1, 1, 6 8.2]
na prajananam ucchiṃṣet | [TB, 1, 1, 6 8.3]
ekaṃ nirupya | [TB, 1, 1, 6 8.4]
uttare samasyet | [TB, 1, 1, 6 8.5]
tṛtīyam evāsmai lokam ucchiṃṣati prajananāya | [TB, 1, 1, 6 8.6]
taṃ prajayā paśubhir anu prajāyate | [TB, 1, 1, 6 8.7]
atho yajñasyaivaiṣābhikrāntiḥ | [TB, 1, 1, 6 8.8]
rathacakraṃ pravartayati | [TB, 1, 1, 6 8.9]
manuṣyarathenaiva devarathaṃ pratyavarohati | [TB, 1, 1, 6 8.10]
brahmavādino vadanti | [TB, 1, 1, 6 9.1]
hotavyam agnihotrā3ṃ na hotavyā3m iti | [TB, 1, 1, 6 9.2]
yad yajuṣā juhuyāt | [TB, 1, 1, 6 9.3]
ayathāpūrvam āhutī juhuyāt | [TB, 1, 1, 6 9.4]
yan na juhuyāt | [TB, 1, 1, 6 9.5]
agniḥ parābhavet | [TB, 1, 1, 6 9.6]
tūṣṇīm eva hotavyam | [TB, 1, 1, 6 9.7]
yathāpūrvam āhutī juhoti | [TB, 1, 1, 6 9.8]
nāgniḥ parābhavati | [TB, 1, 1, 6 9.9]
agnīdhe dadāti | [TB, 1, 1, 6 9.10]
agnimukhān evartūn prīṇāti | [TB, 1, 1, 6 10.1]
upabarhaṇaṃ dadāti | [TB, 1, 1, 6 10.2]
rūpāṇām avaruddhyai | [TB, 1, 1, 6 10.3]
aśvaṃ brahmaṇe | [TB, 1, 1, 6 10.4]
indriyam evāvarundhe | [TB, 1, 1, 6 10.5]
dhenuṃ hotre | [TB, 1, 1, 6 10.6]
āśiṣa evāvarunddhe | [TB, 1, 1, 6 10.7]
anaḍvāham adhvaryave | [TB, 1, 1, 6 10.8]
vahnir vā anaḍvān | [TB, 1, 1, 6 10.9]
vahnir adhvaryuḥ | [TB, 1, 1, 6 10.10]
vahninaiva vahniyajñasyāvarunddhe | [TB, 1, 1, 6 11.1]
mithunau gāvau dadāti | [TB, 1, 1, 6 11.2]
mithunasyāvaruddhyai | [TB, 1, 1, 6 11.3]
vāso dadāti | [TB, 1, 1, 6 11.4]
sarvadevatyaṃ vai vāsaḥ | [TB, 1, 1, 6 11.5]
sarvā eva devatāḥ prīṇāti | [TB, 1, 1, 6 11.6]
ā dvādaśabhyo dadāti | [TB, 1, 1, 6 11.7]
dvādaśa māsāḥ saṃvatsaraḥ | [TB, 1, 1, 6 11.8]
saṃvatsara eva pratitiṣṭhati | [TB, 1, 1, 6 11.9]
kāmam ūrdhvaṃ deyam | [TB, 1, 1, 6 11.10]
aparimitasyāvaruddhyai | [TB, 1, 1, 6 11.11]
{TB, 1, 1, 7}
gharmaḥ śiras tad ayam agniḥ | [TB, 1, 1, 7 1.1]
saṃpriyaḥ paśubhir bhuvat | [TB, 1, 1, 7 1.2]
chardis tokāya tanayāya yaccha | [TB, 1, 1, 7 1.3]
vātaḥ prāṇastad ayam agniḥ | [TB, 1, 1, 7 1.4]
saṃpriyaḥ paśubhir bhuvat | [TB, 1, 1, 7 1.5]
svaditaṃ tokāya tanayāya pituṃ paca | [TB, 1, 1, 7 1.6]
prācīm anu pradiśaṃ prehi vidvān | [TB, 1, 1, 7 1.7]
agner agne puro agnir bhaveha | [TB, 1, 1, 7 1.8]
viśvā āśā dīdyāno vibhāhi | [TB, 1, 1, 7 1.9]
ūrjaṃ no dhehi dvipade catuṣpade | [TB, 1, 1, 7 1.10]
arkaś cakṣus tad asau sūryas tad ayam agniḥ | [TB, 1, 1, 7 2.1]
saṃpriyaḥ paśubhir bhuvat | [TB, 1, 1, 7 2.2]
yat te śukra śukraṃ varcaḥ śukrā tanūḥ | [TB, 1, 1, 7 2.3]
śukraṃ jyotir ajasram | [TB, 1, 1, 7 2.4]
tena me dīdihi tena tvādadhe | [TB, 1, 1, 7 2.5]
agnināgne brahmaṇā | [TB, 1, 1, 7 2.6]
ānaśe vyānaśe sarvam āyur vyānaśe | [TB, 1, 1, 7 2.7]
ye te agne śive tanuvau | [TB, 1, 1, 7 2.8]
virāṭ ca svarāṭ ca | [TB, 1, 1, 7 2.9]
te mā viśatāṃ te mā jinvatām | [TB, 1, 1, 7 2.10]
ye te agne śive tanuvau | [TB, 1, 1, 7 3.1]
saṃrāṭ cābhibhūś ca | [TB, 1, 1, 7 3.2]
te mā viśatāṃ te mā jinvatām | [TB, 1, 1, 7 3.3]
ye te agne śive tanuvau | [TB, 1, 1, 7 3.4]
vibhūś ca paribhūś ca | [TB, 1, 1, 7 3.5]
te mā viśatāṃ te mā jinvatām | [TB, 1, 1, 7 3.6]
ye te agne śive tanuvau | [TB, 1, 1, 7 3.7]
prabhvī ca prabhūtiś ca | [TB, 1, 1, 7 3.8]
te mā viśatāṃ te mā jinvatām | [TB, 1, 1, 7 3.9]
yās te agne śivās tanuvaḥ | [TB, 1, 1, 7 3.10]
tābhis tvādadhe | [TB, 1, 1, 7 3.11]
yās te agne ghorās tanuvaḥ | [TB, 1, 1, 7 3.12]
tābhir amuṃ gaccha | [TB, 1, 1, 7 3.13]
{TB, 1, 1, 8}
ime vā ete lokā agnayaḥ | [TB, 1, 1, 8 1.1]
te yad avyāvṛttā ādhīyeran | [TB, 1, 1, 8 1.2]
śocayeyur yajamānam | [TB, 1, 1, 8 1.3]
gharmaḥ śira iti gārhapatyam ādadhāti | [TB, 1, 1, 8 1.4]
vātaḥ prāṇa ity anvāhāryapacanam | [TB, 1, 1, 8 1.5]
arkaś cakṣur ity āhavanīyam | [TB, 1, 1, 8 1.6]
tenaivainān vyāvartayati | [TB, 1, 1, 8 1.7]
tathā na śocayanti yajamānam | [TB, 1, 1, 8 1.8]
rathantaram abhigāyate gārhapatya ādhīyamāne | [TB, 1, 1, 8 1.9]
rāthantaro vā ayaṃ lokaḥ | [TB, 1, 1, 8 1.10]
asminn evainaṃ loke pratiṣṭhitam ādhatte | [TB, 1, 1, 8 2.1]
vāmadevyam abhigāyata uddhriyamāṇe | [TB, 1, 1, 8 2.2]
antarikṣaṃ vai vāmadevyam | [TB, 1, 1, 8 2.3]
antarikṣa evainaṃ pratiṣṭhitam ādhatte | [TB, 1, 1, 8 2.4]
atho śāntir vai vāmadevyam | [TB, 1, 1, 8 2.5]
śāntam evainaṃ paśavyam uddharate | [TB, 1, 1, 8 2.6]
bṛhad abhigāyata āhavanīya ādhīyamāne | [TB, 1, 1, 8 2.7]
bārhato vā asau lokaḥ | [TB, 1, 1, 8 2.8]
amuṣminn evainaṃ loke pratiṣṭhitam ādhatte | [TB, 1, 1, 8 2.9]
prajāpatir agnim asṛjata | [TB, 1, 1, 8 2.10]
so 'śvo vāro bhūtvā parāṅ ait | [TB, 1, 1, 8 3.1]
taṃ vāravantīyenāvārayata | [TB, 1, 1, 8 3.2]
tad vāravantīyasya vāravantīyatvam | [TB, 1, 1, 8 3.3]
śyaitena śyetī akuruta | [TB, 1, 1, 8 3.4]
tac chyaitasya śyaitatvam | [TB, 1, 1, 8 3.5]
yad vāravantīyam abhigāyate | [TB, 1, 1, 8 3.6]
vārayitvaivainaṃ pratiṣṭhitam ādhatte | [TB, 1, 1, 8 3.7]
śyaitena śyetī kurute | [TB, 1, 1, 8 3.8]
gharmaḥ śira iti gārhapatyam ādadhāti | [TB, 1, 1, 8 3.9]
saśīrṣāṇam evainam ādhatte | [TB, 1, 1, 8 3.10]
upainam uttaro yajño namati | [TB, 1, 1, 8 4.1]
rudro vā eṣaḥ | [TB, 1, 1, 8 4.2]
yad agniḥ | [TB, 1, 1, 8 4.3]
sa ādhīyamāna īśvaro yajamānasya paśūn hiṃsitoḥ | [TB, 1, 1, 8 4.4]
saṃpriyaḥ paśubhir bhuvad ity āha | [TB, 1, 1, 8 4.5]
paśubhir evainaṃ saṃpriyaṃ karoti | [TB, 1, 1, 8 4.6]
paśūnām ahiṃsāyai | [TB, 1, 1, 8 4.7]
chardis tokāya tanayāya yacchety āha | [TB, 1, 1, 8 4.8]
āśiṣam evaitām āśāste | [TB, 1, 1, 8 4.9]
vātaḥ prāṇa ity anvāhāryapacanam | [TB, 1, 1, 8 4.10]
saprāṇam evainam ādhatte | [TB, 1, 1, 8 5.1]
svaditaṃ tokāya tanayāya pituṃ pacety āha | [TB, 1, 1, 8 5.2]
annam evāsmai svadayati | [TB, 1, 1, 8 5.3]
prācīm anu pradiśaṃ prehi vidvān ity āha | [TB, 1, 1, 8 5.4]
vibhaktir evainayoḥ sā | [TB, 1, 1, 8 5.5]
atho nānāvīryāv evainau kurute | [TB, 1, 1, 8 5.6]
ūrjaṃ no dhehi dvipade catuṣpada ity āha | [TB, 1, 1, 8 5.7]
āśiṣam evaitām āśāste | [TB, 1, 1, 8 5.8]
arkaś cakṣur ity āhavanīyam | [TB, 1, 1, 8 5.9]
arko vai devānām annam | [TB, 1, 1, 8 5.10]
annam evāvarundhe | [TB, 1, 1, 8 6.1]
tena me dīdihīty āha | [TB, 1, 1, 8 6.2]
samindha evainam | [TB, 1, 1, 8 6.3]
ānaśe vyānaśa iti trir udiṅgayati | [TB, 1, 1, 8 6.4]
traya ime lokāḥ | [TB, 1, 1, 8 6.5]
eṣv evainaṃ lokeṣu pratiṣṭhitam ādhatte | [TB, 1, 1, 8 6.6]
tat tathā na kāryam | [TB, 1, 1, 8 6.7]
vīṅgitam apratiṣṭhitam ādadhīta | [TB, 1, 1, 8 6.8]
uddhṛtyaivādhāyābhimantryaḥ | [TB, 1, 1, 8 6.9]
avīṅgitam evainaṃ pratiṣṭhitam ādhatte | [TB, 1, 1, 8 6.10]
virāṭ ca svarāṭ ca yās te agne śivās tanuvas tābhis tvādadha ity āha | [TB, 1, 1, 8 6.11]
etā vā agneḥ śivās tanuvaḥ | [TB, 1, 1, 8 6.12]
tābhir evainaṃ samardhayati | [TB, 1, 1, 8 6.13]
yās te agne ghorās tanuvas tābhir amuṃ gaccheti brūyād yaṃ dviṣyāt | [TB, 1, 1, 8 6.14]
tābhir evainaṃ parābhāvayati | [TB, 1, 1, 8 6.15]
{TB, 1, 1, 9}
śamīgarbhād agniṃ manthati | [TB, 1, 1, 9 1.1]
eṣā vā agner yajñiyā tanūḥ | [TB, 1, 1, 9 1.2]
tām evāsmai janayati | [TB, 1, 1, 9 1.3]
aditiḥ putrakāmā | [TB, 1, 1, 9 1.4]
sādhyebhyo devebhyo brahmaudanam apacat | [TB, 1, 1, 9 1.5]
tasyā uccheṣaṇam adaduḥ | [TB, 1, 1, 9 1.6]
tat prāśnāt | [TB, 1, 1, 9 1.7]
sā reto 'dhatta | [TB, 1, 1, 9 1.8]
tasyai dhātā cāryamā cājāyetām | [TB, 1, 1, 9 1.9]
sā dvitīyam apacat | [TB, 1, 1, 9 1.10]
tasyā uccheṣaṇam adaduḥ | [TB, 1, 1, 9 2.1]
tat prāśnāt | [TB, 1, 1, 9 2.2]
sā reto 'dhatta | [TB, 1, 1, 9 2.3]
tasyai mitraś ca varuṇaś cājāyetām | [TB, 1, 1, 9 2.4]
sā tṛtīyam apacat | [TB, 1, 1, 9 2.5]
tasyā uccheṣaṇam adaduḥ | [TB, 1, 1, 9 2.6]
tat prāśnāt | [TB, 1, 1, 9 2.7]
sā reto 'dhatta | [TB, 1, 1, 9 2.8]
tasyā aṃśaś ca bhagaś cājāyetām | [TB, 1, 1, 9 2.9]
sā caturtham apacat | [TB, 1, 1, 9 2.10]
tasyā uccheṣaṇam adaduḥ | [TB, 1, 1, 9 3.1]
tat prāśnāt | [TB, 1, 1, 9 3.2]
sā reto 'dhatta | [TB, 1, 1, 9 3.3]
tasyā indraś ca vivasvāṃś cājāyetām | [TB, 1, 1, 9 3.4]
brahmaudanaṃ pacati | [TB, 1, 1, 9 3.5]
reta eva tad dadhāti | [TB, 1, 1, 9 3.6]
prāśnanti brāhmaṇā odanam | [TB, 1, 1, 9 3.7]
yad ājyam ucchiṣyate | [TB, 1, 1, 9 3.8]
tena samidho 'bhyajyādadhāti | [TB, 1, 1, 9 3.9]
uccheṣaṇād vā aditī reto 'dhatta | [TB, 1, 1, 9 3.10]
uccheṣaṇād eva tad reto dhatte | [TB, 1, 1, 9 4.1]
asthi vā etat | [TB, 1, 1, 9 4.2]
yat samidhaḥ | [TB, 1, 1, 9 4.3]
etad retaḥ | [TB, 1, 1, 9 4.4]
yad ājyam | [TB, 1, 1, 9 4.5]
yad ājyena samidho 'bhyajyādadhāti | [TB, 1, 1, 9 4.6]
asthy eva tad retasi dadhāti | [TB, 1, 1, 9 4.7]
tisra ādadhāti mithunatvāya | [TB, 1, 1, 9 4.8]
iyatīr bhavanti | [TB, 1, 1, 9 4.9]
prajāpatinā yajñamukhena saṃmitāḥ | [TB, 1, 1, 9 4.10]
iyatīr bhavanti | [TB, 1, 1, 9 5.1]
yajñaparuṣā saṃmitāḥ | [TB, 1, 1, 9 5.2]
iyatīr bhavanti | [TB, 1, 1, 9 5.3]
etāvad vai puruṣe vīryam | [TB, 1, 1, 9 5.4]
vīryasaṃmitāḥ | [TB, 1, 1, 9 5.5]
ārdrā bhavanti | [TB, 1, 1, 9 5.6]
ārdram iva hi retaḥ sicyate | [TB, 1, 1, 9 5.7]
citriyasyāśvatthasyādadhāti | [TB, 1, 1, 9 5.8]
citram eva bhavati | [TB, 1, 1, 9 5.9]
ghṛtavatībhir ādadhāti | [TB, 1, 1, 9 5.10]
etad vā agneḥ priyaṃ dhāma | [TB, 1, 1, 9 6.1]
yad ghṛtam | [TB, 1, 1, 9 6.2]
priyeṇaivainaṃ dhāmnā samardhayati | [TB, 1, 1, 9 6.3]
atho tejasā | [TB, 1, 1, 9 6.4]
gāyatrībhir brāhmaṇasyādadhyāt | [TB, 1, 1, 9 6.5]
gāyatracchandā vai brāhmaṇaḥ | [TB, 1, 1, 9 6.6]
svasya chandasaḥ pratyayanastvāya | [TB, 1, 1, 9 6.7]
triṣṭubbhī rājanyasya | [TB, 1, 1, 9 6.8]
triṣṭupchandā vai rājanyaḥ | [TB, 1, 1, 9 6.9]
svasya chandasaḥ pratyayanastvāya | [TB, 1, 1, 9 6.10]
jagatībhir vaiśyasya | [TB, 1, 1, 9 7.1]
jagatīchandā vai vaiśyaḥ | [TB, 1, 1, 9 7.2]
svasya chandasaḥ pratyayanastvāya | [TB, 1, 1, 9 7.3]
taṃ saṃvatsaraṃ gopāyet | [TB, 1, 1, 9 7.4]
saṃvatsaraṃ hi reto hitaṃ vardhate | [TB, 1, 1, 9 7.5]
yady enaṃ saṃvatsare nopanamet | [TB, 1, 1, 9 7.6]
samidhaḥ punar ādadhyāt | [TB, 1, 1, 9 7.7]
reta eva taddhitaṃ vardhamānam eti | [TB, 1, 1, 9 7.8]
na māṃsam aśnīyāt | [TB, 1, 1, 9 7.9]
na striyam upeyāt | [TB, 1, 1, 9 7.10]
yan māṃsam aśnīyāt | [TB, 1, 1, 9 8.1]
yat striyam upeyāt | [TB, 1, 1, 9 8.2]
nirvīryaḥ syāt | [TB, 1, 1, 9 8.3]
nainam agnir upanamet | [TB, 1, 1, 9 8.4]
śva ādhāsyamāno brahmaudanaṃ pacati | [TB, 1, 1, 9 8.5]
ādityā vā ita uttamāḥ suvargaṃ lokam āyan | [TB, 1, 1, 9 8.6]
te vā ito yantaṃ pratinudante | [TB, 1, 1, 9 8.7]
ete khalu vāvādityāḥ | [TB, 1, 1, 9 8.8]
yad brāhmaṇāḥ | [TB, 1, 1, 9 8.9]
tair eva saṃtvaṃ gacchati | [TB, 1, 1, 9 8.10]
nainaṃ pratinudante | [TB, 1, 1, 9 9.1]
brahmavādino vadanti | [TB, 1, 1, 9 9.2]
kvāsaḥ | [TB, 1, 1, 9 9.3]
agniḥ kāryaḥ | [TB, 1, 1, 9 9.4]
yo 'smai prajāṃ paśūn prajanayatīti | [TB, 1, 1, 9 9.5]
śalkais tāṃ rātrim agnim indhīta | [TB, 1, 1, 9 9.6]
tasminn upavyuṣam araṇī niṣṭapet | [TB, 1, 1, 9 9.7]
yatharṣabhāya vāśitā nyāvicchāyati | [TB, 1, 1, 9 9.8]
tādṛg eva tat | [TB, 1, 1, 9 9.9]
apodūhya bhasmāgniṃ manthati | [TB, 1, 1, 9 9.10]
saiva sāgneḥ saṃtatiḥ | [TB, 1, 1, 9 10.1]
taṃ mathitvā prāñcam uddharati | [TB, 1, 1, 9 10.2]
saṃvatsaram eva tad reto hitaṃ prajanayati | [TB, 1, 1, 9 10.3]
anāhitas tasyāgnir ity āhuḥ | [TB, 1, 1, 9 10.4]
yaḥ samidho 'nādhāyāgnim ādhatta iti | [TB, 1, 1, 9 10.5]
tāḥ saṃvatsare purastād ādadhyāt | [TB, 1, 1, 9 10.6]
saṃvatsarād evainam avarudhyādhatte | [TB, 1, 1, 9 10.7]
yadi saṃvatsare nādadhyāt | [TB, 1, 1, 9 10.8]
dvādaśyāṃ purastād ādadhyāt saṃvatsarapratimā vai dvādaśa rātrayaḥ | [TB, 1, 1, 9 10.9]
saṃvatsaram evāsyāhitā bhavanti | [TB, 1, 1, 9 10.10]
yadi dvādaśyāṃ nādadhyāt | [TB, 1, 1, 9 10.11]
tryahe purastād ādadhyāt | [TB, 1, 1, 9 10.12]
āhitā evāsya bhavanti | [TB, 1, 1, 9 10.13]
{TB, 1, 1, 10}
prajāpatiḥ prajā asṛjata | [TB, 1, 1, 10 1.1]
sa riricāno 'manyata | [TB, 1, 1, 10 1.2]
sa tapo 'tapyata | [TB, 1, 1, 10 1.3]
sa ātman vīryam apaśyat | [TB, 1, 1, 10 1.4]
tad avardhata | [TB, 1, 1, 10 1.5]
tad asmāt sahasordhvam asṛjyata | [TB, 1, 1, 10 1.6]
sā virāḍ abhavat | [TB, 1, 1, 10 1.7]
tāṃ devāsurā vyagṛhṇata | [TB, 1, 1, 10 1.8]
so 'bravīt prajāpatiḥ | [TB, 1, 1, 10 1.9]
mama vā eṣā | [TB, 1, 1, 10 1.10]
dohā eva yuṣmākam iti | [TB, 1, 1, 10 2.1]
sā tataḥ prācy udakrāmat | [TB, 1, 1, 10 2.2]
tat prajāpatiḥ paryagṛhṇāt | [TB, 1, 1, 10 2.3]
atharva pituṃ me gopāyeti | [TB, 1, 1, 10 2.4]
sā dvitīyam udakrāmat | [TB, 1, 1, 10 2.5]
tat prajāpatiḥ paryagṛhṇāt | [TB, 1, 1, 10 2.6]
narya prajāṃ me gopāyeti | [TB, 1, 1, 10 2.7]
sā tṛtīyam udakrāmat | [TB, 1, 1, 10 2.8]
tat prajāpatiḥ paryagṛhṇāt | [TB, 1, 1, 10 2.9]
śaṃsya paśūn me gopāyeti | [TB, 1, 1, 10 2.10]
sā caturtham udakrāmat | [TB, 1, 1, 10 3.1]
tat prajāpatiḥ paryagṛhṇāt | [TB, 1, 1, 10 3.2]
sapratha sabhāṃ me gopāyeti | [TB, 1, 1, 10 3.3]
sā pañcamam udakrāmat | [TB, 1, 1, 10 3.4]
tat prajāpatiḥ paryagṛhṇāt | [TB, 1, 1, 10 3.5]
ahe budhniya mantraṃ me gopāyeti | [TB, 1, 1, 10 3.6]
agnīn vāva sā tān vyakramata | [TB, 1, 1, 10 3.7]
tān prajāpatiḥ paryagṛhṇāt | [TB, 1, 1, 10 3.8]
atho paṅktim eva | [TB, 1, 1, 10 3.9]
paṅktir vā eṣā brāhmaṇe praviṣṭā | [TB, 1, 1, 10 3.10]
tām ātmano 'dhi nirmimīte | [TB, 1, 1, 10 4.1]
yad agnir ādhīyate | [TB, 1, 1, 10 4.2]
tasmād etāvanto 'gnaya ādhīyante | [TB, 1, 1, 10 4.3]
pāṅktaṃ vā idaṃ sarvam | [TB, 1, 1, 10 4.4]
pāṅktenaiva pāṅktaṃ spṛṇoti | [TB, 1, 1, 10 4.5]
atharva pituṃ me gopāyety āha | [TB, 1, 1, 10 4.6]
annam evaitena spṛṇoti | [TB, 1, 1, 10 4.7]
narya prajāṃ me gopāyety āha | [TB, 1, 1, 10 4.8]
prajām evaitena spṛṇoti | [TB, 1, 1, 10 4.9]
śaṃsya paśūn me gopāyety āha | [TB, 1, 1, 10 4.10]
paśūn evaitena spṛṇoti | [TB, 1, 1, 10 5.1]
sapratha sabhāṃ me gopāyety āha | [TB, 1, 1, 10 5.2]
sabhām evaitenendriyaṃ spṛṇoti | [TB, 1, 1, 10 5.3]
ahe budhniya mantraṃ me gopāyety āha | [TB, 1, 1, 10 5.4]
mantram evaitena śriyaṃ spṛṇoti | [TB, 1, 1, 10 5.5]
yad anvāhāryapacane 'nvāhāryaṃ pacanti | [TB, 1, 1, 10 5.6]
tena so 'syābhīṣṭaḥ prītaḥ | [TB, 1, 1, 10 5.7]
yad gārhapatya ājyam adhiśrayanti saṃpatnīr yājayanti | [TB, 1, 1, 10 5.8]
tena so 'syābhīṣṭaḥ prītaḥ | [TB, 1, 1, 10 5.9]
yad āhavanīye juhvati | [TB, 1, 1, 10 5.10]
tena so 'syābhīṣṭaḥ prītaḥ | [TB, 1, 1, 10 6.1]
yat sabhāyāṃ vijayante | [TB, 1, 1, 10 6.2]
tena so 'syābhīṣṭaḥ prītaḥ | [TB, 1, 1, 10 6.3]
yad āvasathe 'nnaṃ haranti | [TB, 1, 1, 10 6.4]
tena so 'syābhīṣṭaḥ prītaḥ | [TB, 1, 1, 10 6.5]
tathāsya sarve prītā abhīṣṭā ādhīyante | [TB, 1, 1, 10 6.6]
pravasatham eṣyann evam upatiṣṭhetaikamekam | [TB, 1, 1, 10 6.7]
yathā brāhmaṇāya gṛhe vāsine paridāya gṛhān eti | [TB, 1, 1, 10 6.8]
tādṛg eva tat | [TB, 1, 1, 10 6.9]
punar āgatyopatiṣṭhate | [TB, 1, 1, 10 6.10]
sābhāgeyam evaiṣāṃ tat | [TB, 1, 1, 10 6.11]
sā tata ūrdhvārohat | [TB, 1, 1, 10 6.12]
sā rohiṇy abhavat | [TB, 1, 1, 10 6.13]
tad rohiṇyai rohiṇitvam | [TB, 1, 1, 10 6.14]
rohiṇyām agnim ādadhīta | [TB, 1, 1, 10 6.15]
sva evainaṃ yonau pratiṣṭhitam ādhatte | [TB, 1, 1, 10 6.16]
ṛdhnoty enena | [TB, 1, 1, 10 6.17]
{TB, 1, 2, 1}
uddhanyamānam asyā amedhyam | [TB, 1, 2, 1 1.1]
apa pāpmānaṃ yajamānasya hantu | [TB, 1, 2, 1 1.2]
śivā naḥ santu pradiśaś catasraḥ | [TB, 1, 2, 1 1.3]
śaṃ no mātā pṛthivī tokasātā | [TB, 1, 2, 1 1.4]
śaṃ no devīr abhiṣṭaye | [TB, 1, 2, 1 1.5]
āpo bhavantu pītaye | [TB, 1, 2, 1 1.6]
śaṃ yor abhi sravantu naḥ | [TB, 1, 2, 1 1.7]
vaiśvānarasya rūpam | [TB, 1, 2, 1 1.8]
pṛthivyāṃ parisrasā | [TB, 1, 2, 1 1.9]
syonam āviśantu naḥ | [TB, 1, 2, 1 1.10]
yad idaṃ divo yad adaḥ pṛthivyāḥ | [TB, 1, 2, 1 2.1]
saṃjajñāne rodasī saṃbabhūvatuḥ | [TB, 1, 2, 1 2.2]
ūṣān kṛṣṇam avatu kṛṣṇam ūṣāḥ | [TB, 1, 2, 1 2.3]
ihobhayor yajñiyam āgamiṣṭhāḥ | [TB, 1, 2, 1 2.4]
ūtīḥ kurvāṇo yat pṛthivīm acaraḥ | [TB, 1, 2, 1 2.5]
guhākāram ākhurūpaṃ pratītya | [TB, 1, 2, 1 2.6]
tat te nyaktam iha saṃbharantaḥ | [TB, 1, 2, 1 2.7]
śataṃ jīvema śaradaḥ savīrāḥ | [TB, 1, 2, 1 2.8]
ūrjaṃ pṛthivyā rasam ābharantaḥ | [TB, 1, 2, 1 2.9]
śataṃ jīvema śaradaḥ purūcīḥ | [TB, 1, 2, 1 2.10]
vamrībhir anuvittaṃ guhāsu | [TB, 1, 2, 1 3.1]
śrotraṃ ta urvy abadhirā bhavāmaḥ | [TB, 1, 2, 1 3.2]
prajāpatisṛṣṭānāṃ prajānām | [TB, 1, 2, 1 3.3]
kṣudho 'pahatyai suvitaṃ no astu | [TB, 1, 2, 1 3.4]
upaprabhinnam iṣam ūrjaṃ prajābhyaḥ | [TB, 1, 2, 1 3.5]
sūdaṃ gṛhebhyo rasam ābharāmi | [TB, 1, 2, 1 3.6]
yasya rūpaṃ bibhrad imām avindat | [TB, 1, 2, 1 3.7]
guhā praviṣṭāṃ sarirasya madhye | [TB, 1, 2, 1 3.8]
tasyedaṃ vihatam ābharantaḥ | [TB, 1, 2, 1 3.9]
acchambaṭkāram asyāṃ vidhema | [TB, 1, 2, 1 3.10]
yat paryapaśyat sarirasya madhye | [TB, 1, 2, 1 4.1]
urvīm apaśyaj jagataḥ pratiṣṭhām | [TB, 1, 2, 1 4.2]
tat puṣkarasyāyatanāddhi jātam | [TB, 1, 2, 1 4.3]
parṇaṃ pṛthivyāḥ prathanaṃ harāmi | [TB, 1, 2, 1 4.4]
yābhir adṛṃhaj jagataḥ pratiṣṭhām | [TB, 1, 2, 1 4.5]
urvīm imāṃ viśvajanasya bhartrīm | [TB, 1, 2, 1 4.6]
tā naḥ śivāḥ śarkarāḥ santu sarvāḥ | [TB, 1, 2, 1 4.7]
agne retaś candraṃ hiraṇyam | [TB, 1, 2, 1 4.8]
adbhyaḥ sambhūtam amṛtaṃ prajāsu | [TB, 1, 2, 1 4.9]
tat saṃbharann uttarato nidhāya | [TB, 1, 2, 1 4.10]
atiprayacchan duritiṃ tareyam | [TB, 1, 2, 1 5.1]
aśvo rūpaṃ kṛtvā yad aśvatthe 'tiṣṭhaḥ | [TB, 1, 2, 1 5.2]
saṃvatsaraṃ devebhyo nilāya | [TB, 1, 2, 1 5.3]
tat te nyaktam iha saṃbharantaḥ | [TB, 1, 2, 1 5.4]
śataṃ jīvema śaradaḥ savīrāḥ | [TB, 1, 2, 1 5.5]
ūrjaḥ pṛthivyā adhyutthito 'si | [TB, 1, 2, 1 5.6]
vanaspate śatavalśo viroha | [TB, 1, 2, 1 5.7]
tvayā vayam iṣam ūrjaṃ madantaḥ | [TB, 1, 2, 1 5.8]
rāyaspoṣeṇa sam iṣā madema | [TB, 1, 2, 1 5.9]
gāyatriyā hriyamāṇasya yat te | [TB, 1, 2, 1 5.10]
parṇam apatat tṛtīyasyai divo 'dhi | [TB, 1, 2, 1 6.1]
so 'yaṃ parṇaḥ somaparṇāddhi jātaḥ | [TB, 1, 2, 1 6.2]
tato harāmi somapīthasyāvaruddhyai | [TB, 1, 2, 1 6.3]
devānāṃ brahmavādaṃ vadatāṃ yat | [TB, 1, 2, 1 6.4]
upāśṛṇoḥ suśravā vai śruto 'si | [TB, 1, 2, 1 6.5]
tato mām āviśatu brahmavarcasam | [TB, 1, 2, 1 6.6]
tat saṃbharaṃs tad avarundhīya sākṣāt | [TB, 1, 2, 1 6.7]
yayā te sṛṣṭasyāgneḥ | [TB, 1, 2, 1 6.8]
hetim aśamayat prajāpatiḥ | [TB, 1, 2, 1 6.9]
tām imām apradāhāya | [TB, 1, 2, 1 6.10]
śamīṃ śāntyai harāmy aham | [TB, 1, 2, 1 7.1]
yat te sṛṣṭasya yataḥ | [TB, 1, 2, 1 7.2]
vikaṅkataṃ bhā ārchaj jātavedaḥ | [TB, 1, 2, 1 7.3]
tayā bhāsā saṃmitaḥ | [TB, 1, 2, 1 7.4]
uruṃ no lokam anuprabhāhi | [TB, 1, 2, 1 7.5]
yat te tāntasya hṛdayam ācchindañ jātavedaḥ | [TB, 1, 2, 1 7.6]
maruto 'dbhis tamayitvā | [TB, 1, 2, 1 7.7]
etat te tad aśaneḥ saṃbharāmi | [TB, 1, 2, 1 7.8]
sātmā agne sahṛdayo bhaveha | [TB, 1, 2, 1 7.9]
citriyād aśvatthāt saṃbhṛtā bṛhatyaḥ | [TB, 1, 2, 1 7.10]
śarīram abhi saṃskṛtāḥ stha | [TB, 1, 2, 1 8.1]
prajāpatinā yajñamukhena saṃmitāḥ | [TB, 1, 2, 1 8.2]
tisras trivṛdbhir mithunāḥ prajātyai | [TB, 1, 2, 1 8.3]
aśvatthāddhavyavāhāddhi jātām | [TB, 1, 2, 1 8.4]
agnes tanūṃ yajñiyāṃ saṃbharāmi | [TB, 1, 2, 1 8.5]
śāntayoniṃ śamīgarbham | [TB, 1, 2, 1 8.6]
agnaye prajanayitave | [TB, 1, 2, 1 8.7]
yo aśvatthaḥ śamīgarbhaḥ | [TB, 1, 2, 1 8.8]
āruroha tve sacā | [TB, 1, 2, 1 8.9]
taṃ te harāmi brahmaṇā | [TB, 1, 2, 1 8.10]
yajñiyaiḥ ketubhiḥ saha | [TB, 1, 2, 1 9.1]
yaṃ tvā samabharañ jātavedaḥ | [TB, 1, 2, 1 9.2]
yathāśarīraṃ bhūteṣu nyaktam | [TB, 1, 2, 1 9.3]
sa saṃbhṛtaḥ sīda śivaḥ prajābhyaḥ | [TB, 1, 2, 1 9.4]
uruṃ no lokam anuneṣi vidvān | [TB, 1, 2, 1 9.5]
pravedhase kavaye medhyāya | [TB, 1, 2, 1 9.6]
vaco vandāru vṛṣabhāya vṛṣṇe | [TB, 1, 2, 1 9.7]
yato bhayam abhayaṃ tan no astu | [TB, 1, 2, 1 9.8]
ava devān yaje heḍyān | [TB, 1, 2, 1 9.9]
samidhāgniṃ duvasyata | [TB, 1, 2, 1 9.10]
ghṛtair bodhayatātithim | [TB, 1, 2, 1 10.1]
āsmin havyā juhotana | [TB, 1, 2, 1 10.2]
upa tvāgne haviṣmatīḥ | [TB, 1, 2, 1 10.3]
ghṛtācīr yantu haryata | [TB, 1, 2, 1 10.4]
juṣasva samidho mama | [TB, 1, 2, 1 10.5]
taṃ tvā samidbhir aṅgiraḥ | [TB, 1, 2, 1 10.6]
ghṛtena vardhayāmasi | [TB, 1, 2, 1 10.7]
bṛhacchocā yaviṣṭhya | [TB, 1, 2, 1 10.8]
samidhyamānaḥ prathamo nu dharmaḥ | [TB, 1, 2, 1 10.9]
samaktubhir ajyate viśvavāraḥ | [TB, 1, 2, 1 10.10]
śociṣkeśo ghṛtanirṇik pāvakaḥ | [TB, 1, 2, 1 11.1]
suyajño agnir yajathāya devān | [TB, 1, 2, 1 11.2]
ghṛtayonir agniḥ | [TB, 1, 2, 1 11.3]
ghṛtaiḥ samiddho ghṛtam asyānnam | [TB, 1, 2, 1 11.4]
ghṛtapruṣas tvā sarito vahanti | [TB, 1, 2, 1 11.5]
ghṛtaṃ piban suyajā yakṣi devān | [TB, 1, 2, 1 11.6]
āyurdā agne haviṣo juṣāṇaḥ | [TB, 1, 2, 1 11.7]
ghṛtapratīko ghṛtayonir edhi | [TB, 1, 2, 1 11.8]
ghṛtaṃ pītvā madhu cāru gavyam | [TB, 1, 2, 1 11.9]
piteva putram abhirakṣatād imam | [TB, 1, 2, 1 11.10]
tvām agne samidhānaṃ yaviṣṭha | [TB, 1, 2, 1 12.1]
devā dūtaṃ cakrire havyavāham | [TB, 1, 2, 1 12.2]
urujrayasaṃ ghṛtayonim āhutam | [TB, 1, 2, 1 12.3]
tveṣaṃ cakṣur dadhire codayanvati | [TB, 1, 2, 1 12.4]
tvām agne pradiva āhutaṃ ghṛtena | [TB, 1, 2, 1 12.5]
sumnāyavaḥ suṣamidhā samīdhire | [TB, 1, 2, 1 12.6]
sa vāvṛdhāna oṣadhībhir ukṣitaḥ | [TB, 1, 2, 1 12.7]
uru jrayāṃsi pārthivā vitiṣṭhase | [TB, 1, 2, 1 12.8]
ghṛtapratīkaṃ ca ṛtasya dhūrṣadam | [TB, 1, 2, 1 12.9]
agniṃ mitraṃ na samidhāna ṛñjate | [TB, 1, 2, 1 12.10]
indhāno akro vidatheṣu dīdyat | [TB, 1, 2, 1 13.1]
śukravarṇām ud u no yaṃsate dhiyam | [TB, 1, 2, 1 13.2]
prajā agne saṃvāsaya | [TB, 1, 2, 1 13.3]
āśāś ca paśubhiḥ saha | [TB, 1, 2, 1 13.4]
rāṣṭrāṇy asmā ādhehi | [TB, 1, 2, 1 13.5]
yāny āsan savituḥ save | [TB, 1, 2, 1 13.6]
mahī viśpatnī sadane ṛtasya | [TB, 1, 2, 1 13.7]
arvācī etaṃ dharuṇe rayīṇām | [TB, 1, 2, 1 13.8]
antarvatnī janyaṃ jātavedasam | [TB, 1, 2, 1 13.9]
adhvarāṇāṃ janayathaḥ purogām | [TB, 1, 2, 1 13.10]
ārohataṃ daśataṃ śakvarīr mama | [TB, 1, 2, 1 14.1]
ṛtenāgna āyuṣā varcasā saha | [TB, 1, 2, 1 14.2]
jyog jīvanta uttarām uttarāṃ samām | [TB, 1, 2, 1 14.3]
darśam ahaṃ pūrṇamāsaṃ yajñaṃ yathā yajai | [TB, 1, 2, 1 14.4]
ṛtviyavatī stho agniretasau | [TB, 1, 2, 1 14.5]
garbhaṃ dadhāthāṃ te vām ahaṃ dade | [TB, 1, 2, 1 14.6]
tat satyaṃ yad vīraṃ bibhṛthaḥ | [TB, 1, 2, 1 14.7]
vīraṃ janayiṣyathaḥ | [TB, 1, 2, 1 14.8]
te mat prātaḥ prajaniṣyethe | [TB, 1, 2, 1 14.9]
te mā prajāte prajanayiṣyathaḥ | [TB, 1, 2, 1 14.10]
prajayā paśubhir brahmavarcasena suvarge loke | [TB, 1, 2, 1 15.1]
anṛtāt satyam upaimi | [TB, 1, 2, 1 15.2]
mānuṣād daivyam upaimi | [TB, 1, 2, 1 15.3]
daivīṃ vācaṃ yacchāmi | [TB, 1, 2, 1 15.4]
śalkair agnim indhānaḥ | [TB, 1, 2, 1 15.5]
ubhau lokau sanemaham | [TB, 1, 2, 1 15.6]
ubhayor lokayor ṛddhvā | [TB, 1, 2, 1 15.7]
ati mṛtyuṃ tarāmy aham | [TB, 1, 2, 1 15.8]
jātavedo bhuvanasya retaḥ | [TB, 1, 2, 1 15.9]
iha siñca tapaso yaj janiṣyate | [TB, 1, 2, 1 15.10]
agnim aśvatthād adhi havyavāham | [TB, 1, 2, 1 16.1]
śamīgarbhāj janayan yo mayobhūḥ | [TB, 1, 2, 1 16.2]
ayaṃ te yonir ṛtviyaḥ | [TB, 1, 2, 1 16.3]
yato jāto arocathāḥ | [TB, 1, 2, 1 16.4]
taṃ jānann agna āroha | [TB, 1, 2, 1 16.5]
athā no vardhayā rayim | [TB, 1, 2, 1 16.6]
apeta vīta vi ca sarpatātaḥ | [TB, 1, 2, 1 16.7]
ye 'tra stha purāṇā ye ca nūtanāḥ | [TB, 1, 2, 1 16.8]
adād idaṃ yamo 'vasānaṃ pṛthivyāḥ | [TB, 1, 2, 1 16.9]
akrann imaṃ pitaro lokam asmai | [TB, 1, 2, 1 16.10]
agner bhasmāsy agneḥ purīṣam asi | [TB, 1, 2, 1 17.1]
saṃjñānam asi kāmadharaṇam | [TB, 1, 2, 1 17.2]
mayi te kāmadharaṇaṃ bhūyāt | [TB, 1, 2, 1 17.3]
saṃ vaḥ sṛjāmi hṛdayāni | [TB, 1, 2, 1 17.4]
saṃsṛṣṭaṃ mano astu vaḥ | [TB, 1, 2, 1 17.5]
saṃsṛṣṭaḥ prāṇo astu vaḥ | [TB, 1, 2, 1 17.6]
saṃ yā vaḥ priyās tanuvaḥ | [TB, 1, 2, 1 17.7]
saṃ priyā hṛdayāni vaḥ | [TB, 1, 2, 1 17.8]
ātmā vo astu saṃpriyaḥ | [TB, 1, 2, 1 17.9]
saṃpriyās tanuvo mama | [TB, 1, 2, 1 17.10]
kalpetāṃ dyāvāpṛthivī | [TB, 1, 2, 1 18.1]
kalpantām āpa oṣadhīḥ | [TB, 1, 2, 1 18.2]
kalpantām agnayaḥ pṛthak | [TB, 1, 2, 1 18.3]
mama jyaiṣṭhyāya savratāḥ | [TB, 1, 2, 1 18.4]
ye 'gnayaḥ samanasaḥ | [TB, 1, 2, 1 18.5]
antarā dyāvāpṛthivī | [TB, 1, 2, 1 18.6]
vāsantikāv ṛtū abhi kalpamānāḥ | [TB, 1, 2, 1 18.7]
indram iva devā abhi saṃviśantu | [TB, 1, 2, 1 18.8]
divas tvā vīryeṇa | [TB, 1, 2, 1 18.9]
pṛthivyai mahimnā | [TB, 1, 2, 1 18.10]
antarikṣasya poṣeṇa | [TB, 1, 2, 1 19.1]
sarvapaśum ādadhe | [TB, 1, 2, 1 19.2]
ajījanann amṛtaṃ martyāsaḥ | [TB, 1, 2, 1 19.3]
asremāṇaṃ taraṇiṃ vīḍujambham | [TB, 1, 2, 1 19.4]
daśa svasāro agruvaḥ samīcīḥ | [TB, 1, 2, 1 19.5]
pumāṃsaṃ jātam abhi saṃrabhantām | [TB, 1, 2, 1 19.6]
prajāpates tvā prāṇenābhi prāṇimi | [TB, 1, 2, 1 19.7]
pūṣṇaḥ poṣeṇa mahyam | [TB, 1, 2, 1 19.8]
dīrghāyutvāya śataśāradāya | [TB, 1, 2, 1 19.9]
śataṃ śaradbhya āyuṣe varcase | [TB, 1, 2, 1 19.10]
jīvātvai puṇyāya | [TB, 1, 2, 1 20.1]
ahaṃ tvad asmi mad asi tvam etat | [TB, 1, 2, 1 20.2]
mamāsi yonis tava yonir asmi | [TB, 1, 2, 1 20.3]
mamaiva san vaha havyāny agne | [TB, 1, 2, 1 20.4]
putraḥ pitre lokakṛj jātavedaḥ | [TB, 1, 2, 1 20.5]
prāṇe tvāmṛtam ādadhāmi | [TB, 1, 2, 1 20.6]
annādam annādyāya | [TB, 1, 2, 1 20.7]
goptāraṃ guptyai | [TB, 1, 2, 1 20.8]
sugārhapatyo vidahann arātīḥ | [TB, 1, 2, 1 20.9]
uṣasaḥ śreyasīś śreyasīr dadhat | [TB, 1, 2, 1 20.10]
agne sapatnāṁ apabādhamānaḥ | [TB, 1, 2, 1 21.1]
rāyaspoṣam iṣam ūrjam asmāsu dhehi | [TB, 1, 2, 1 21.2]
imā u mām upatiṣṭhantu rāyaḥ | [TB, 1, 2, 1 21.3]
ābhiḥ prajābhir iha saṃvaseya | [TB, 1, 2, 1 21.4]
iho iḍā tiṣṭhatu viśvarūpī | [TB, 1, 2, 1 21.5]
madhye vasor dīdihi jātavedaḥ | [TB, 1, 2, 1 21.6]
ojase balāya tvodyacche | [TB, 1, 2, 1 21.7]
vṛṣaṇe śuṣmāyāyuṣe varcase | [TB, 1, 2, 1 21.8]
sapatnatūr asi vṛtratūḥ | [TB, 1, 2, 1 21.9]
yas te deveṣu mahimā suvargaḥ | [TB, 1, 2, 1 21.10]
yas ta ātmā paśuṣu praviṣṭaḥ | [TB, 1, 2, 1 22.1]
puṣṭir yā te manuṣyeṣu paprathe | [TB, 1, 2, 1 22.2]
tayā no agne juṣamāṇa ehi | [TB, 1, 2, 1 22.3]
divaḥ pṛthivyāḥ pary antarikṣāt | [TB, 1, 2, 1 22.4]
vātāt paśubhyo adhy oṣadhībhyaḥ | [TB, 1, 2, 1 22.5]
yatra yatra jātavedaḥ saṃbabhūtha | [TB, 1, 2, 1 22.6]
tato no agne juṣamāṇa ehi | [TB, 1, 2, 1 22.7]
prācīm anu pradiśaṃ prehi vidvān | [TB, 1, 2, 1 22.8]
agner agne puro agnir bhaveha | [TB, 1, 2, 1 22.9]
viśvā āśā dīdyāno vibhāhi | [TB, 1, 2, 1 22.10]
ūrjaṃ no dhehi dvipade catuṣpade | [TB, 1, 2, 1 23.1]
anv agnir uṣasām agram akhyat | [TB, 1, 2, 1 23.2]
anv ahāni prathamo jātavedāḥ | [TB, 1, 2, 1 23.3]
anu sūryasya purutrā ca raśmīn | [TB, 1, 2, 1 23.4]
anu dyāvāpṛthivī ātatāna | [TB, 1, 2, 1 23.5]
vikramasva mahāṁ asi | [TB, 1, 2, 1 23.6]
vediṣan mānuṣebhyaḥ | [TB, 1, 2, 1 23.7]
triṣu lokeṣu jāgṛhi | [TB, 1, 2, 1 23.8]
yad idaṃ divo yad adaḥ pṛthivyāḥ | [TB, 1, 2, 1 23.9]
saṃvidāne rodasī saṃbabhūvatuḥ | [TB, 1, 2, 1 23.10]
tayoḥ pṛṣṭhe sīdatu jātavedāḥ | [TB, 1, 2, 1 24.1]
śaṃbhūḥ prajābhyas tanuve syonaḥ | [TB, 1, 2, 1 24.2]
prāṇaṃ tvāmṛta ādadhāmi | [TB, 1, 2, 1 24.3]
annādam annādyāya | [TB, 1, 2, 1 24.4]
goptāraṃ guptyai | [TB, 1, 2, 1 24.5]
yat te śukra śukraṃ varcaḥ śukrā tanūḥ | [TB, 1, 2, 1 24.6]
śukraṃ jyotir ajasram | [TB, 1, 2, 1 24.7]
tena me dīdihi tena tvādadhe | [TB, 1, 2, 1 24.8]
agnināgne brahmaṇā | [TB, 1, 2, 1 24.9]
ānaśe vyānaśe sarvam āyur vyānaśe | [TB, 1, 2, 1 24.10]
narya prajāṃ me gopāya | [TB, 1, 2, 1 25.1]
amṛtatvāya jīvase | [TB, 1, 2, 1 25.2]
jātāṃ janiṣyamāṇāṃ ca | [TB, 1, 2, 1 25.3]
amṛte satye pratiṣṭhitām | [TB, 1, 2, 1 25.4]
atharva pituṃ me gopāya | [TB, 1, 2, 1 25.5]
rasam annam ihāyuṣe | [TB, 1, 2, 1 25.6]
adabdhāyo 'śītatano | [TB, 1, 2, 1 25.7]
aviṣaṃ naḥ pituṃ kṛṇu | [TB, 1, 2, 1 25.8]
śaṃsya paśūn me gopāya | [TB, 1, 2, 1 25.9]
dvipādo ye catuṣpadaḥ | [TB, 1, 2, 1 25.10]
aṣṭāśaphāś ca ya ihāgne | [TB, 1, 2, 1 26.1]
ye caikaśaphā āśugāḥ | [TB, 1, 2, 1 26.2]
sapratha sabhāṃ me gopāya | [TB, 1, 2, 1 26.3]
ye ca sabhyāḥ sabhāsadaḥ | [TB, 1, 2, 1 26.4]
tān indriyāvataḥ kuru | [TB, 1, 2, 1 26.5]
sarvam āyur upāsatām | [TB, 1, 2, 1 26.6]
ahe budhniya mantraṃ me gopāya | [TB, 1, 2, 1 26.7]
yam ṛṣayas trayividā viduḥ | [TB, 1, 2, 1 26.8]
ṛcaḥ sāmāni yajūṃṣi | [TB, 1, 2, 1 26.9]
sā hi śrīr amṛtā satām | [TB, 1, 2, 1 26.10]
catuḥśikhaṇḍā yuvatiḥ supeśāḥ | [TB, 1, 2, 1 27.1]
ghṛtapratīkā bhuvanasya madhye | [TB, 1, 2, 1 27.2]
marmṛjyamānā mahate saubhagāya | [TB, 1, 2, 1 27.3]
mahyaṃ dhukṣva yajamānāya kāmān | [TB, 1, 2, 1 27.4]
ihaiva san tatra sato vo agnayaḥ | [TB, 1, 2, 1 27.5]
prāṇena vācā manasā bibharmi | [TB, 1, 2, 1 27.6]
tiro mā santam āyur mā prahāsīt | [TB, 1, 2, 1 27.7]
jyotiṣā vo vaiśvānareṇopatiṣṭhe | [TB, 1, 2, 1 27.8]
pañcadhāgnīn vyakrāmat | [TB, 1, 2, 1 27.9]
virāṭ sṛṣṭā prajāpateḥ | [TB, 1, 2, 1 27.10]
ūrdhvāroha drohiṇī | [TB, 1, 2, 1 27.11]
yonir agneḥ pratiṣṭhitiḥ | [TB, 1, 2, 1 27.12]
{TB, 1, 2, 2}
navaitāny ahāni bhavanti | [TB, 1, 2, 2 1.1]
nava vai suvargā lokāḥ | [TB, 1, 2, 2 1.2]
yad etāny ahāny upayanti | [TB, 1, 2, 2 1.3]
navasv eva tat suvargeṣu lokeṣu satriṇaḥ pratitiṣṭhanto yanti | [TB, 1, 2, 2 1.4]
agniṣṭomāḥ paraḥsāmānaḥ kāryā ity āhuḥ | [TB, 1, 2, 2 1.5]
agniṣṭomasaṃmitaḥ suvargo loka iti | [TB, 1, 2, 2 1.6]
dvādaśāgniṣṭomasya stotrāṇi | [TB, 1, 2, 2 1.7]
dvādaśa māsāḥ saṃvatsaraḥ | [TB, 1, 2, 2 1.8]
tat tan na sūrkṣyam | [TB, 1, 2, 2 1.9]
ukthyā eva saptadaśāḥ paraḥsāmānaḥ kāryāḥ | [TB, 1, 2, 2 1.10]
paśavo vā ukthāni | [TB, 1, 2, 2 2.1]
paśūnām avaruddhyai | [TB, 1, 2, 2 2.2]
viśvajidabhijitāv agniṣṭomau | [TB, 1, 2, 2 2.3]
ukthyāḥ saptadaśāḥ paraḥsāmānaḥ | [TB, 1, 2, 2 2.4]
te saṃstutā virājam abhisaṃpadyante | [TB, 1, 2, 2 2.5]
dve carcāv atiricyete | [TB, 1, 2, 2 2.6]
ekayā gaur atiriktaḥ | [TB, 1, 2, 2 2.7]
ekayāyurūnaḥ | [TB, 1, 2, 2 2.8]
suvargo vai loko jyotiḥ | [TB, 1, 2, 2 2.9]
ūrg virāṭ | [TB, 1, 2, 2 2.10]
suvargam eva tena lokam abhijayanti | [TB, 1, 2, 2 3.1]
yat paraṃ rāthantaram | [TB, 1, 2, 2 3.2]
tat prathame 'han kāryam | [TB, 1, 2, 2 3.3]
bṛhad dvitīye | [TB, 1, 2, 2 3.4]
vairūpaṃ tṛtīye | [TB, 1, 2, 2 3.5]
vairājaṃ caturthe | [TB, 1, 2, 2 3.6]
śākvaraṃ pañcame | [TB, 1, 2, 2 3.7]
raivataṃ ṣaṣṭhe | [TB, 1, 2, 2 3.8]
tad u pṛṣṭhebhyo nayanti | [TB, 1, 2, 2 3.9]
saṃtataya ete grahā gṛhyante | [TB, 1, 2, 2 3.10]
atigrāhyāḥ paraḥsāmasu | [TB, 1, 2, 2 4.1]
imān evaitair lokān saṃtanvanti | [TB, 1, 2, 2 4.2]
mithunā ete grahā gṛhyante | [TB, 1, 2, 2 4.3]
atigrāhyāḥ paraḥsāmasu | [TB, 1, 2, 2 4.4]
mithunam eva tair yajamānā avarundhate | [TB, 1, 2, 2 4.5]
bṛhat pṛṣṭhaṃ bhavati | [TB, 1, 2, 2 4.6]
bṛhad vai suvargo lokaḥ | [TB, 1, 2, 2 4.7]
bṛhataiva suvargaṃ lokaṃ yanti | [TB, 1, 2, 2 4.8]
trayastriṃśi nāma sāma | [TB, 1, 2, 2 4.9]
mādhyandine pavamāne bhavati | [TB, 1, 2, 2 4.10]
trayastriṃśad vai devatāḥ | [TB, 1, 2, 2 5.1]
devatā evāvarundhate | [TB, 1, 2, 2 5.2]
ye vā itaḥ parāñcaṃ saṃvatsaram upayanti | [TB, 1, 2, 2 5.3]
na hainaṃ te svasti samaśnuvate | [TB, 1, 2, 2 5.4]
atha ye 'muto 'rvāñcam upayanti | [TB, 1, 2, 2 5.5]
te hainaṃ svasti samaśnuvate | [TB, 1, 2, 2 5.6]
etad vā amuto 'rvāñcam upayanti | [TB, 1, 2, 2 5.7]
yad evam | [TB, 1, 2, 2 5.8]
yo ha khalu vāva prajāpatiḥ | [TB, 1, 2, 2 5.9]
sa uvevendraḥ | [TB, 1, 2, 2 5.10]
tad u devebhyo nayanti | [TB, 1, 2, 2 5.11]
{TB, 1, 2, 3}
saṃtatir vā ete grahāḥ | [TB, 1, 2, 3 1.1]
yat paraḥsāmānaḥ | [TB, 1, 2, 3 1.2]
viṣūvān divākīrtyam | [TB, 1, 2, 3 1.3]
yathā śālāyai pakṣasī | [TB, 1, 2, 3 1.4]
evaṃ saṃvatsarasya pakṣasī | [TB, 1, 2, 3 1.5]
yad ete na gṛhyeran | [TB, 1, 2, 3 1.6]
viṣūcī saṃvatsarasya pakṣasī vyavasraṃseyātām | [TB, 1, 2, 3 1.7]
ārtim ārcheyuḥ | [TB, 1, 2, 3 1.8]
yad ete gṛhyante | [TB, 1, 2, 3 1.9]
yathā śālāyai pakṣasī madhyamaṃ vaṃśam abhi samāyacchati | [TB, 1, 2, 3 1.10]
evaṃ saṃvatsarasya pakṣasī divākīrtyam abhi saṃtanvanti | [TB, 1, 2, 3 2.1]
nārtim ārchanti | [TB, 1, 2, 3 2.2]
ekaviṃśam ahar bhavati | [TB, 1, 2, 3 2.3]
śukrāgrā grahā gṛhyante | [TB, 1, 2, 3 2.4]
pratyuttabdhyai sayatvāya | [TB, 1, 2, 3 2.5]
saurya etad ahaḥ paśur ālabhyate | [TB, 1, 2, 3 2.6]
sauryo 'tigrāhyo gṛhyate | [TB, 1, 2, 3 2.7]
ahar eva rūpeṇa samardhayanti | [TB, 1, 2, 3 2.8]
atho ahna evaiṣa balir hriyate | [TB, 1, 2, 3 2.9]
saptaitad ahar atigrāhyā gṛhyante | [TB, 1, 2, 3 2.10]
sapta vai śīrṣaṇyāḥ prāṇāḥ | [TB, 1, 2, 3 3.1]
asāv ādityaḥ śiraḥ prajānām | [TB, 1, 2, 3 3.2]
śīrṣann eva prajānāṃ prāṇān dadhāti | [TB, 1, 2, 3 3.3]
tasmāt sapta śīrṣan prāṇāḥ | [TB, 1, 2, 3 3.4]
indro vṛtraṃ hatvā | [TB, 1, 2, 3 3.5]
asurān parābhāvya | [TB, 1, 2, 3 3.6]
sa imāṃl lokān abhyajayat | [TB, 1, 2, 3 3.7]
tasyāsau loko 'nabhijita āsīt | [TB, 1, 2, 3 3.8]
taṃ viśvakarmā bhūtvābhyajayat | [TB, 1, 2, 3 3.9]
yad vaiśvakarmaṇo gṛhyate | [TB, 1, 2, 3 3.10]
suvargasya lokasyābhijityai | [TB, 1, 2, 3 4.1]
pra vā ete 'smāl lokāc cyavante | [TB, 1, 2, 3 4.2]
ye vaiśvakarmaṇaṃ gṛhṇate | [TB, 1, 2, 3 4.3]
ādityaḥ śvo gṛhyate | [TB, 1, 2, 3 4.4]
iyaṃ vā aditiḥ | [TB, 1, 2, 3 4.5]
asyām eva pratitiṣṭhanti | [TB, 1, 2, 3 4.6]
anyonyo gṛhyete | [TB, 1, 2, 3 4.7]
viśvāny evānyena karmāṇi kurvāṇā yanti | [TB, 1, 2, 3 4.8]
asyām anyena pratitiṣṭhanti | [TB, 1, 2, 3 4.9]
tāv āparārdhāt saṃvatsarasyānyonyo gṛhyete | [TB, 1, 2, 3 4.10]
tāv ubhau saha mahāvrate gṛhyete | [TB, 1, 2, 3 4.11]
yajñasyaivāntaṃ gatvā | [TB, 1, 2, 3 4.12]
ubhayor lokayoḥ pratitiṣṭhanti | [TB, 1, 2, 3 4.13]
arkyam ukthaṃ bhavati | [TB, 1, 2, 3 4.14]
annādyasyāvaruddhyai | [TB, 1, 2, 3 4.15]
{TB, 1, 2, 4}
ekaviṃśa eṣa bhavati | [TB, 1, 2, 4 1.1]
etena vai devā ekaviṃśena | [TB, 1, 2, 4 1.2]
ādityam ita uttamaṃ suvargaṃ lokam ārohayan | [TB, 1, 2, 4 1.3]
sa vā eṣa ita ekaviṃśaḥ | [TB, 1, 2, 4 1.4]
tasya daśāvastād ahāni | [TB, 1, 2, 4 1.5]
daśa parastāt | [TB, 1, 2, 4 1.6]
sa vā eṣa virājy ubhayataḥ pratiṣṭhitaḥ | [TB, 1, 2, 4 1.7]
virāji hi vā eṣa ubhayataḥ pratiṣṭhitaḥ | [TB, 1, 2, 4 1.8]
tasmād antaremau lokau yan | [TB, 1, 2, 4 1.9]
sarveṣu suvargeṣu lokeṣv abhitapann eti | [TB, 1, 2, 4 1.10]
devā vā ādityasya suvargasya lokasya | [TB, 1, 2, 4 2.1]
parāco 'tipādād abibhayuḥ | [TB, 1, 2, 4 2.2]
taṃ chandobhir adṛṃhan dhṛtyai | [TB, 1, 2, 4 2.3]
devā vā ādityasya suvargasya lokasya | [TB, 1, 2, 4 2.4]
avāco 'vapādād abibhayuḥ | [TB, 1, 2, 4 2.5]
taṃ pañcabhī raśmibhir udavayan | [TB, 1, 2, 4 2.6]
tasmād ekaviṃśe 'han pañca divākīrtyāni kriyante | [TB, 1, 2, 4 2.7]
raśmayo vai divākīrtyāni | [TB, 1, 2, 4 2.8]
ye gāyatre | [TB, 1, 2, 4 2.9]
te gāyatrīṣūttarayoḥ pavamānayoḥ | [TB, 1, 2, 4 2.10]
mahādivākīrtyaṃ hotuḥ pṛṣṭham | [TB, 1, 2, 4 3.1]
vikarṇaṃ brahmasāma | [TB, 1, 2, 4 3.2]
bhāso 'gniṣṭomaḥ | [TB, 1, 2, 4 3.3]
athaitāni parāṇi | [TB, 1, 2, 4 3.4]
parair vai devā ādityaṃ suvargaṃ lokam apārayan | [TB, 1, 2, 4 3.5]
yad apārayan | [TB, 1, 2, 4 3.6]
tat parāṇāṃ paratvam | [TB, 1, 2, 4 3.7]
pārayanty enaṃ parāṇi | [TB, 1, 2, 4 3.8]
ya evaṃ veda | [TB, 1, 2, 4 3.9]
athaitāni sparāṇi | [TB, 1, 2, 4 3.10]
sparairvai devā ādityaṃ suvargaṃ lokam aspārayan | [TB, 1, 2, 4 3.11]
yad aspārayan | [TB, 1, 2, 4 3.12]
tat sparāṇāṃ sparatvam | [TB, 1, 2, 4 3.13]
spārayanty enaṃ sparāṇi | [TB, 1, 2, 4 3.14]
ya evaṃ veda | [TB, 1, 2, 4 3.15]
{TB, 1, 2, 5}
apratiṣṭhāṃ vā ete gacchanti | [TB, 1, 2, 5 1.1]
yeṣāṃ saṃvatsare 'nāpte 'tha | [TB, 1, 2, 5 1.2]
ekādaśiny āpyate | [TB, 1, 2, 5 1.3]
vaiṣṇavaṃ vāmanam ālabhante | [TB, 1, 2, 5 1.4]
yajño vai viṣṇuḥ | [TB, 1, 2, 5 1.5]
yajñam evālabhante pratiṣṭhityai | [TB, 1, 2, 5 1.6]
aindrāgnam ālabhante | [TB, 1, 2, 5 1.7]
indrāgnī vai devānām ayātayāmānau | [TB, 1, 2, 5 1.8]
ye eva devate ayātayāmnī | [TB, 1, 2, 5 1.9]
te evālabhante | [TB, 1, 2, 5 1.10]
vaiśvadevam ālabhante | [TB, 1, 2, 5 2.1]
devatā evāvarundhate | [TB, 1, 2, 5 2.2]
dyāvāpṛthivyāṃ dhenum ālabhante | [TB, 1, 2, 5 2.3]
dyāvāpṛthivyor eva pratitiṣṭhanti | [TB, 1, 2, 5 2.4]
vāyavyaṃ vatsam ālabhante | [TB, 1, 2, 5 2.5]
vāyur evaibhyo yathāyatanād devatā avarundhe | [TB, 1, 2, 5 2.6]
ādityām aviṃ vaśām ālabhante | [TB, 1, 2, 5 2.7]
iyaṃ vā aditiḥ | [TB, 1, 2, 5 2.8]
asyām eva pratitiṣṭhanti | [TB, 1, 2, 5 2.9]
maitrāvaruṇīm ālabhante | [TB, 1, 2, 5 2.10]
mitreṇaiva yajñasya sviṣṭaṃ śamayanti | [TB, 1, 2, 5 3.1]
varuṇena duriṣṭam | [TB, 1, 2, 5 3.2]
prājāpatyaṃ tūparaṃ mahāvrata ālabhante | [TB, 1, 2, 5 3.3]
prājāpatyo 'tigrāhyo gṛhyate | [TB, 1, 2, 5 3.4]
ahar eva rūpeṇa samardhayanti | [TB, 1, 2, 5 3.5]
atho ahna evaiṣa balir hriyate | [TB, 1, 2, 5 3.6]
āgneyam ālabhante prati prajñātyai | [TB, 1, 2, 5 3.7]
ajapetvān vā ete pūrvair māsair avarundhate | [TB, 1, 2, 5 3.8]
yad ete gavyāḥ paśava ālabhyante | [TB, 1, 2, 5 3.9]
ubhayeṣāṃ paśūnām avaruddhyai | [TB, 1, 2, 5 3.10]
yad atiriktām ekādaśinīm ālabheran | [TB, 1, 2, 5 4.1]
apriyaṃ bhrātṛvyam abhyatiricyeta | [TB, 1, 2, 5 4.2]
yad dvaudvau paśū samasyeyuḥ | [TB, 1, 2, 5 4.3]
kanīya āyuḥ kurvīran | [TB, 1, 2, 5 4.4]
yad ete brāhmaṇavantaḥ paśava ālabhyante | [TB, 1, 2, 5 4.5]
nāpriyaṃ bhrātṛvyam abhyatiricyate | [TB, 1, 2, 5 4.6]
na kanīya āyuḥ kurvate | [TB, 1, 2, 5 4.7]
{TB, 1, 2, 6}
prajāpatiḥ prajāḥ sṛṣṭvā vṛtto 'śayat | [TB, 1, 2, 6 1.1]
taṃ devā bhūtānāṃ rasaṃ tejaḥ saṃbhṛtya | [TB, 1, 2, 6 1.2]
tenainam abhiṣajyan | [TB, 1, 2, 6 1.3]
mahān avavarttīti | [TB, 1, 2, 6 1.4]
tan mahāvratasya mahāvratatvam | [TB, 1, 2, 6 1.5]
mahad vratam iti | [TB, 1, 2, 6 1.6]
tan mahāvratasya mahāvratatvam | [TB, 1, 2, 6 1.7]
mahato vratam iti | [TB, 1, 2, 6 1.8]
tan mahāvratasya mahāvratatvam | [TB, 1, 2, 6 1.9]
pañcaviṃśaḥ stomo bhavati | [TB, 1, 2, 6 1.10]
caturviṃśatyardhamāsaḥ saṃvatsaraḥ | [TB, 1, 2, 6 2.1]
yad vā etasmin saṃvatsare 'dhi prājāyata | [TB, 1, 2, 6 2.2]
tad annaṃ pañcaviṃśam abhavat | [TB, 1, 2, 6 2.3]
madhyataḥ kriyate | [TB, 1, 2, 6 2.4]
madhyato hy annam aśitaṃ dhinoti | [TB, 1, 2, 6 2.5]
atho madhyata eva prajānām ūrg dhīyate | [TB, 1, 2, 6 2.6]
atha yad vā idam antataḥ kriyate | [TB, 1, 2, 6 2.7]
tasmād udante prajāḥ samedhante | [TB, 1, 2, 6 2.8]
antataḥ kriyate prajananāyaiva | [TB, 1, 2, 6 2.9]
trivṛc chiro bhavati | [TB, 1, 2, 6 2.10]
tredhā vihitaṃ hi śiraḥ | [TB, 1, 2, 6 3.1]
loma chavīr asthi | [TB, 1, 2, 6 3.2]
parācā stuvanti | [TB, 1, 2, 6 3.3]
tasmāt tat sadṛg eva | [TB, 1, 2, 6 3.4]
na medyato 'numedyati | [TB, 1, 2, 6 3.5]
na kṛśyato 'nukṛśyati | [TB, 1, 2, 6 3.6]
pañcadaśo 'nyaḥ pakṣo bhavati | [TB, 1, 2, 6 3.7]
saptadaśo 'nyaḥ | [TB, 1, 2, 6 3.8]
tasmād vayāṃsy anyataram ardham abhi paryāvartante | [TB, 1, 2, 6 3.9]
anyatarato hi tad garīyaḥ kriyate | [TB, 1, 2, 6 3.10]
pañcaviṃśa ātmā bhavati | [TB, 1, 2, 6 4.1]
tasmān madhyataḥ paśavo variṣṭhāḥ | [TB, 1, 2, 6 4.2]
ekaviṃśaṃ puccham | [TB, 1, 2, 6 4.3]
dvipadāsu stuvanti pratiṣṭhityai | [TB, 1, 2, 6 4.4]
sarveṇa saha stuvanti | [TB, 1, 2, 6 4.5]
sarveṇa hy ātmanātmanvī | [TB, 1, 2, 6 4.6]
sahotpatanti | [TB, 1, 2, 6 4.7]
ekaikām ucchiṃṣanti | [TB, 1, 2, 6 4.8]
ātman hy aṅgāni baddhāni | [TB, 1, 2, 6 4.9]
na vā etena sarvaḥ puruṣaḥ | [TB, 1, 2, 6 4.10]
yad ita ito lomāni dato nakhān | [TB, 1, 2, 6 5.1]
parimādaḥ kriyante | [TB, 1, 2, 6 5.2]
tāny eva tena pratyupyante | [TB, 1, 2, 6 5.3]
audumbaras talpo bhavati | [TB, 1, 2, 6 5.4]
ūrg vā annam udumbaraḥ | [TB, 1, 2, 6 5.5]
ūrja evānnādyasyāvaruddhyai | [TB, 1, 2, 6 5.6]
yasya talpasadyam anabhijitaṃ syāt | [TB, 1, 2, 6 5.7]
sa devānāṃ sāmyakṣe | [TB, 1, 2, 6 5.8]
talpasadyam abhijayānīti talpam āruhyodgāyet | [TB, 1, 2, 6 5.9]
talpasadyam evābhijayati | [TB, 1, 2, 6 5.10]
yasya talpasadyam abhijitaṃ syāt | [TB, 1, 2, 6 6.1]
sa devānāṃ sāmyakṣe | [TB, 1, 2, 6 6.2]
talpasadyaṃ mā parājeṣīti talpam āruhyodgāyet | [TB, 1, 2, 6 6.3]
na talpasadyaṃ parājayate | [TB, 1, 2, 6 6.4]
pleṅkhe śaṃsati | [TB, 1, 2, 6 6.5]
maho vai pleṅkhaḥ | [TB, 1, 2, 6 6.6]
mahasa evānnādyasyāvaruddhyai | [TB, 1, 2, 6 6.7]
devāsurāḥ saṃyattā āsan | [TB, 1, 2, 6 6.8]
ta āditye vyāyacchanta | [TB, 1, 2, 6 6.9]
taṃ devāḥ samajayan | [TB, 1, 2, 6 6.10]
brāhmaṇaś ca śūdraś ca carmakarte vyāyacchete | [TB, 1, 2, 6 7.1]
daivyo vai varṇo brāhmaṇaḥ | [TB, 1, 2, 6 7.2]
asuryaḥ śūdraḥ | [TB, 1, 2, 6 7.3]
ime 'rātsur ime subhūtam akrann ity anyataro brūyāt | [TB, 1, 2, 6 7.4]
ima udvāsīkāriṇa ime durbhūtam akrann ity anyataraḥ | [TB, 1, 2, 6 7.5]
yad evaiṣāṃ sukṛtaṃ yā rāddhiḥ | [TB, 1, 2, 6 7.6]
tad anyataro 'bhiśrīṇāti | [TB, 1, 2, 6 7.7]
yad evaiṣāṃ duṣkṛtaṃ yā rāddhiḥ | [TB, 1, 2, 6 7.8]
tad anyataro 'pahanti | [TB, 1, 2, 6 7.9]
brāhmaṇaḥ saṃjayati | [TB, 1, 2, 6 7.10]
amum evādityaṃ bhrātṛvyasya saṃvindante | [TB, 1, 2, 6 7.11]
{TB, 2, 1, 1}
aṅgirasaḥ vai sattram āsata | [TB, 2, 1, 1 699517_1]
teṣām pṛśniḥ gharma duh āsīt | [TB, 2, 1, 1 699518_1]
sā ṛjīṣeṇa ajīvat | [TB, 2, 1, 1 699519_1]
te abruvan kasmai nu sattram āsmahe ye asyāḥ oṣadhīḥ na janayāmaḥ iti | [TB, 2, 1, 1 699520_1]
te divaḥ vṛṣṭim asṛjanta | [TB, 2, 1, 1 699521_1]
yāvantaḥ stokāḥ avāpadyanta tāvatīḥ oṣadhayaḥ ajāyanta | [TB, 2, 1, 1 699522_1]
tāḥ jātāḥ pitaraḥ viṣeṇa alimpan | [TB, 2, 1, 1 699523_1]
tāsām jagdhvā ruṣyantī ait | [TB, 2, 1, 1 699524_1]
te abruvan kaḥ idam ittham akaḥ iti | [TB, 2, 1, 1 699525_1]
vayam bhāgadheyam icchamānāḥ iti pitaraḥ abruvan | [TB, 2, 1, 1 699526_1]
kim vaḥ bhāgadheyam iti | [TB, 2, 1, 1 699527_1]
agnihotre eva naḥ api astu iti abruvan | [TB, 2, 1, 1 699528_1]
tebhyaḥ etat bhāgadheyam prāyacchan | [TB, 2, 1, 1 699529_1]
yat hutvā nimārṣṭi | [TB, 2, 1, 1 699530_1]
tatas vai te oṣadhīḥ asvadayan | [TB, 2, 1, 1 699531_1]
yaḥ evam veda svadante asmai oṣadhayaḥ | [TB, 2, 1, 1 699533_1]
te vatsam upāvāsṛjan | [TB, 2, 1, 1 699534_1]
idam naḥ havyam pradāpaya iti | [TB, 2, 1, 1 699535_1]
saḥ abravīt varam vṛṇai daśa mā rātrīḥ jātam na dohan ā saṃgavam mātrā saha carāṇi iti | [TB, 2, 1, 1 699536_1]
tasmāt vatsam jātam daśa rātrīḥ na duhanti | [TB, 2, 1, 1 699539_1]
ā saṃgavam mātrā saha carati | [TB, 2, 1, 1 699540_1]
vārevṛtam hi asya | [TB, 2, 1, 1 699541_1]
tasmāt vatsam saṃsṛṣṭa dhayam rudraḥ ghātukaḥ | [TB, 2, 1, 1 699542_1]
ati hi saṃdhām dhayati | [TB, 2, 1, 1 699543_1]
{TB, 2, 1, 2}
prajāpatiḥ agnim asṛjata | [TB, 2, 1, 2 699544_1]
tam prajāḥ anu asṛjyanta | [TB, 2, 1, 2 699545_1]
tam a bhāgaḥ upāsta | [TB, 2, 1, 2 699546_1]
saḥ asya prajābhiḥ apākrāmat | [TB, 2, 1, 2 699547_1]
tam avarurutsamānaḥ anvait | [TB, 2, 1, 2 699548_1]
tam avarundhan na aśaknot | [TB, 2, 1, 2 699549_1]
sa tapaḥ atapyata | [TB, 2, 1, 2 699550_1]
saḥ agniḥ upāramata atāpi vai sya prajāpatiḥ iti | [TB, 2, 1, 2 699551_1]
tat ghṛtam abhavat | [TB, 2, 1, 2 699552_1]
tasmāt yasya dakṣiṇatas keśāḥ unmṛṣṭāḥ tām jyeṣṭhalakṣmī prājāpatyā iti āhuḥ | [TB, 2, 1, 2 699554_1]
yat rarāṭāt udamṛṣṭa tasmāt rarāṭe keśāḥ na santi | [TB, 2, 1, 2 699556_1]
tat agnau prāgṛhṇāt | [TB, 2, 1, 2 699557_1]
tat vyacikitsat | [TB, 2, 1, 2 699558_1]
juhavāni mā hauṣam iti | [TB, 2, 1, 2 699559_1]
tat vicikitsāyai janma | [TB, 2, 1, 2 699560_1]
yaḥ evam vidvān vicikitsati vasīyaḥ eva cetayate | [TB, 2, 1, 2 699562_1]
tam vāc abhyavadat juhudhi iti | [TB, 2, 1, 2 699563_1]
saḥ abravīt kaḥ tvam asi iti | [TB, 2, 1, 2 699564_1]
svā eva te vāc iti abravīt | [TB, 2, 1, 2 699566_1]
saḥ ajuhot svāhā iti | [TB, 2, 1, 2 699567_1]
tat svāhākārasya janma | [TB, 2, 1, 2 699568_1]
yaḥ evam svāhākārasya janma veda karoti svāhākāreṇa vīryam | [TB, 2, 1, 2 699570_1]
yasya evam viduṣaḥ svāhākāreṇa juhvati bhogāya eva asya hutam bhavati | [TB, 2, 1, 2 699572_1]
tasyai āhutyai puruṣam asṛjata | [TB, 2, 1, 2 699573_1]
dvitīyam ajuhot | [TB, 2, 1, 2 699574_1]
saḥ aśvam asṛjata | [TB, 2, 1, 2 699575_1]
tṛtīyam ajuhot | [TB, 2, 1, 2 699576_1]
sa gām asṛjata | [TB, 2, 1, 2 699577_1]
caturtham ajuhot | [TB, 2, 1, 2 699578_1]
saḥ avim asṛjata | [TB, 2, 1, 2 699579_1]
pañcamam ajuhot | [TB, 2, 1, 2 699580_1]
saḥ ajām asṛjata | [TB, 2, 1, 2 699581_1]
saḥ agniḥ abibhet āhutībhiḥ vai mā āpnoti iti | [TB, 2, 1, 2 699582_1]
sa prajāpatim punar prāviśat | [TB, 2, 1, 2 699584_1]
tam prajāpatiḥ abravīt jāyasva iti | [TB, 2, 1, 2 699585_1]
saḥ abravīt kim bhāgadheyam abhijaniṣye iti | [TB, 2, 1, 2 699587_1]
tubhyam eva idam hūyātai iti abravīt | [TB, 2, 1, 2 699589_1]
saḥ etat bhāgadheyam abhyajāyata yat agnihotram | [TB, 2, 1, 2 699590_1]
tasmāt agnihotram ucyate | [TB, 2, 1, 2 699592_1]
tat hūyamānam ādityaḥ abravīt mā hauṣīḥ ubhayoḥ vai nau etat iti | [TB, 2, 1, 2 699593_1]
saḥ agniḥ abravīt katham nau hoṣyanti iti | [TB, 2, 1, 2 699596_1]
sāyam eva tubhyam juhavan prātar mahyam iti abravīt | [TB, 2, 1, 2 699599_1]
tasmāt agnaye sāyam hūyate sūryāya prātar | [TB, 2, 1, 2 699600_1]
āgneyī vai rātriḥ aindram ahar | [TB, 2, 1, 2 699602_1]
yat an udite sūrye prātar juhuyāt ubhayam eva āgneyam syāt | [TB, 2, 1, 2 699605_1]
udite sūrye prātar juhoti | [TB, 2, 1, 2 699606_1]
tathā agnaye sāyam hūyate sūryāya prātar | [TB, 2, 1, 2 699607_1]
rātrim vai anu prajāḥ prajāyante ahnā pratitiṣṭhanti | [TB, 2, 1, 2 699609_1]
yat sāyam juhoti pra eva tena jāyate | [TB, 2, 1, 2 699612_1]
udite sūrye prātar juhoti | [TB, 2, 1, 2 699613_1]
prati eva tena tiṣṭhati | [TB, 2, 1, 2 699614_1]
prajāpatiḥ akāmayata prajāyeya iti | [TB, 2, 1, 2 699615_1]
saḥ etat agnihotram mithunam apaśyat | [TB, 2, 1, 2 699616_1]
tat udite sūrye ajuhot yajuṣā anyat tūṣṇīm anyat | [TB, 2, 1, 2 699617_1]
tatas vai sa prājāyata | [TB, 2, 1, 2 699620_1]
yasya evam viduṣaḥ udite sūrye agnihotram juhvati pra eva jāyate | [TB, 2, 1, 2 699622_1]
atha u yathā divā prajānan eti tādṛś eva tat | [TB, 2, 1, 2 699624_1]
atha u khalu āhuḥ yasya vai dvau puṇyau gṛhe vasataḥ yaḥ tayoḥ anyam rādhayati anyam na ubhau vāva sa tau ṛcchati iti | [TB, 2, 1, 2 699625_1]
agnim vāva ādityaḥ sāyam praviśati | [TB, 2, 1, 2 699629_1]
tasmāt agniḥ dūrāt naktam dadṛśe | [TB, 2, 1, 2 699630_1]
ubhe hi tejasī sampadyete | [TB, 2, 1, 2 699631_1]
udyantam vāva ādityam agniḥ anusamārohati | [TB, 2, 1, 2 699632_1]
tasmāt dhūmaḥ eva agneḥ divā dadṛśe | [TB, 2, 1, 2 699633_1]
yat agnaye sāyam juhuyāt ā sūryāya vṛścyeta | [TB, 2, 1, 2 699635_1]
yat sūryāya prātar juhuyāt ā agnaye vṛścyeta | [TB, 2, 1, 2 699637_1]
devatābhyaḥ samadam dadhyāt | [TB, 2, 1, 2 699638_1]
agniḥ jyotiḥ jyotiḥ sūryaḥ svāhā iti eva sāyam hotavyam sūryaḥ jyotiḥ jyotiḥ agniḥ svāhā iti prātar | [TB, 2, 1, 2 699639_1]
tathā ubhābhyām sāyam hūyate ubhābhyām prātar | [TB, 2, 1, 2 699641_1]
na devatābhyaḥ samadam dadhāti | [TB, 2, 1, 2 699643_1]
agniḥ jyotiḥ iti āha | [TB, 2, 1, 2 699644_1]
agniḥ vai retaḥ dhāḥ | [TB, 2, 1, 2 699645_1]
prajā jyotiḥ iti āha | [TB, 2, 1, 2 699646_1]
prajāḥ eva asmai prajanayati | [TB, 2, 1, 2 699647_1]
sūryaḥ jyotiḥ iti āha | [TB, 2, 1, 2 699648_1]
prajāsu eva prajātāsu retaḥ dadhāti | [TB, 2, 1, 2 699649_1]
jyotiḥ agniḥ svāhā iti āha | [TB, 2, 1, 2 699650_1]
prajāḥ eva prajātāḥ asyām pratiṣṭhāpayati | [TB, 2, 1, 2 699651_1]
tūṣṇīm uttarām āhutim juhoti mithuna tvāya prajātyai | [TB, 2, 1, 2 699652_1]
yat udite sūrye prātar juhuyāt yathā atithaye pradrutāya śūnyāya āvasathāya āhāryam haranti tādṛś eva tat | [TB, 2, 1, 2 699656_1]
kva aha tatas tat bhavati iti āhuḥ yat sa na veda | [TB, 2, 1, 2 699657_1]
yasmai tat haranti iti | [TB, 2, 1, 2 699659_1]
tasmāt yat auṣasam juhoti tat eva saṃprati | [TB, 2, 1, 2 699661_1]
atha u yathā prārtham auṣasam pariveveṣṭi tādṛś eva tat | [TB, 2, 1, 2 699663_1]
{TB, 2, 1, 3}
rudraḥ vai eṣaḥ yat agniḥ | [TB, 2, 1, 3 699664_1]
patnī sthālī | [TB, 2, 1, 3 699666_1]
yat madhye agneḥ adhiśrayet rudrāya patnīm apidadhyāt | [TB, 2, 1, 3 699668_1]
pramāyukā syāt | [TB, 2, 1, 3 699669_1]
udīcaḥ aṅgārān nirūhya adhiśrayati patniyai gopīthāya | [TB, 2, 1, 3 699670_1]
vyantān karoti | [TB, 2, 1, 3 699672_1]
tathā patnī a pramāyukā bhavati | [TB, 2, 1, 3 699673_1]
gharmaḥ vai eṣaḥ a śāntaḥ | [TB, 2, 1, 3 699674_1]
ahar ahar pravṛjyate yat agnihotram | [TB, 2, 1, 3 699675_1]
pratiṣiñcet paśu kāmasya | [TB, 2, 1, 3 699677_1]
śāntam iva hi paśavyam | [TB, 2, 1, 3 699678_1]
na pratiṣiñcet brahmavarcasa kāmasya | [TB, 2, 1, 3 699679_1]
samiddham iva hi brahmavarcasam | [TB, 2, 1, 3 699680_1]
atha u khalu pratiṣicyam eva | [TB, 2, 1, 3 699682_1]
yat pratiṣiñcati tat paśavyam | [TB, 2, 1, 3 699684_1]
yat juhoti tat brahmavarcasi | [TB, 2, 1, 3 699686_1]
ubhayam eva akaḥ | [TB, 2, 1, 3 699687_1]
pracyutam vai etat asmāt lokāt a gatam deva lokam yat śṛtam haviḥ an abhighāritam abhidyotayati | [TB, 2, 1, 3 699688_1]
abhi eva enat ghārayati | [TB, 2, 1, 3 699692_1]
atha u devatrā eva enat gamayati | [TB, 2, 1, 3 699693_1]
paryagnikaroti rakṣasām apahatyai | [TB, 2, 1, 3 699694_1]
tris paryagnikaroti | [TB, 2, 1, 3 699696_1]
tri āvṛt hi yajñaḥ | [TB, 2, 1, 3 699697_1]
atha u medhya tvāya | [TB, 2, 1, 3 699698_1]
yat prācīnam udvāsayet yajamānam śucā arpayet | [TB, 2, 1, 3 699700_1]
yat dakṣiṇā pitṛ devatyam syāt | [TB, 2, 1, 3 699702_1]
yat pratyak patnīm śucā arpayet | [TB, 2, 1, 3 699704_1]
udīcīnam udvāsayati | [TB, 2, 1, 3 699705_1]
eṣā vai deva manuṣyāṇām śāntā diś | [TB, 2, 1, 3 699706_1]
tām eva enat anūdvāsayati śāntyai | [TB, 2, 1, 3 699707_1]
vartma karoti yajñasya saṃtatyai | [TB, 2, 1, 3 699708_1]
niṣṭapati | [TB, 2, 1, 3 699710_1]
upa eva tat stṛṇāti | [TB, 2, 1, 3 699711_1]
catuḥ unnayati | [TB, 2, 1, 3 699712_1]
catuṣpādaḥ paśavaḥ | [TB, 2, 1, 3 699713_1]
paśūn eva avarundhe | [TB, 2, 1, 3 699714_1]
sarvān pūrṇān unnayati | [TB, 2, 1, 3 699715_1]
sarve hi puṇyāḥ rāddhāḥ | [TB, 2, 1, 3 699716_1]
anūcaḥ unnayati prajāyāḥ anūcīna tvāya | [TB, 2, 1, 3 699717_1]
anūcī eva asya prajā ardhukā bhavati | [TB, 2, 1, 3 699719_1]
saṃmṛśati vyāvṛttyai | [TB, 2, 1, 3 699720_1]
na a hoṣyan upasādayet | [TB, 2, 1, 3 699721_1]
yat a hoṣyan upasādayet yathā anyasmai upanidhāya anyasmai prayacchati tādṛś eva tat | [TB, 2, 1, 3 699725_1]
ā asmai vṛścyeta | [TB, 2, 1, 3 699726_1]
yat eva gārhapatye adhiśrayati tena gārhapatyam prīṇāti | [TB, 2, 1, 3 699728_1]
agniḥ abibhet āhutayaḥ mā atyeṣyanti iti | [TB, 2, 1, 3 699729_1]
saḥ etām samidham apaśyat | [TB, 2, 1, 3 699731_1]
tām ādhatta | [TB, 2, 1, 3 699732_1]
tatas vai agnau āhutayaḥ adhriyanta | [TB, 2, 1, 3 699733_1]
yat enam samayacchat tat samidhaḥ samidh tvam | [TB, 2, 1, 3 699735_1]
samidham ādadhāti | [TB, 2, 1, 3 699736_1]
sam eva enam yacchati āhutīnām dhṛtyai | [TB, 2, 1, 3 699737_1]
atha u agnihotram eva idhmavat karoti āhutīnām pratiṣṭhityai | [TB, 2, 1, 3 699739_1]
brahma vādinaḥ vadanti yat ekām samidham ādhāya dve āhutī juhoti atha kasyām samidhi dvitīyām āhutim juhoti iti | [TB, 2, 1, 3 699741_1]
yat dve samidhau ādadhyāt bhrātṛvyam asmai janayet | [TB, 2, 1, 3 699745_1]
ekām samidham ādhāya yajuṣā anyām āhutim juhoti | [TB, 2, 1, 3 699747_1]
ubhe eva samidvatī āhutī juhoti | [TB, 2, 1, 3 699748_1]
na asmai bhrātṛvyam janayati | [TB, 2, 1, 3 699749_1]
ādīptāyām juhoti | [TB, 2, 1, 3 699750_1]
samiddham iva hi brahmavarcasam | [TB, 2, 1, 3 699751_1]
atha u yathā atithim jyotiṣkṛtvā pariveveṣṭi tādṛś eva tat | [TB, 2, 1, 3 699753_1]
catuḥ unnayati | [TB, 2, 1, 3 699754_1]
dvis juhoti | [TB, 2, 1, 3 699755_1]
tasmāt dvipād catuṣpādam atti | [TB, 2, 1, 3 699756_1]
atha u dvipadi eva catuṣpadaḥ pratiṣṭhāpayati | [TB, 2, 1, 3 699757_1]
{TB, 2, 1, 4}
uttarāvatīm vai devāḥ āhutim ajuhavuḥ avācīm asurāḥ | [TB, 2, 1, 4 699758_1]
tatas devāḥ abhavan parā asurāḥ | [TB, 2, 1, 4 699760_1]
yam kāmayeta vasīyān syāt iti kanīyaḥ tasya pūrvam hutvā uttaram bhūyaḥ juhuyāt | [TB, 2, 1, 4 699764_1]
eṣā vai uttarāvatī āhutiḥ | [TB, 2, 1, 4 699765_1]
tām devāḥ ajuhavuḥ | [TB, 2, 1, 4 699766_1]
tatas te abhavan | [TB, 2, 1, 4 699767_1]
yasya evam juhvati bhavati eva | [TB, 2, 1, 4 699769_1]
yam kāmayeta pāpīyān syāt iti bhūyaḥ tasya pūrvam hutvā uttaram kanīyaḥ juhuyāt | [TB, 2, 1, 4 699772_1]
eṣā vai avācī āhutiḥ | [TB, 2, 1, 4 699773_1]
tām asurāḥ ajuhavuḥ | [TB, 2, 1, 4 699774_1]
tatas te parābhavan | [TB, 2, 1, 4 699775_1]
yasya evam juhvati parā eva bhavati | [TB, 2, 1, 4 699777_1]
hutvā upasādayati ajāmi tvāya atha u vyāvṛttyai | [TB, 2, 1, 4 699778_1]
gārhapatyam pratīkṣate | [TB, 2, 1, 4 699780_1]
an anudhyāyinam eva enam karoti | [TB, 2, 1, 4 699781_1]
agnihotrasya vai sthāṇuḥ asti | [TB, 2, 1, 4 699782_1]
tam yaḥ ṛcchet yajña sthāṇum ṛcchet | [TB, 2, 1, 4 699784_1]
eṣa vai agnihotrasya sthāṇuḥ yat pūrva āhutiḥ | [TB, 2, 1, 4 699785_1]
tām yat uttarayā abhijuhuyāt yajña sthāṇum ṛcchet | [TB, 2, 1, 4 699788_1]
atihāya pūrvām āhutim juhoti | [TB, 2, 1, 4 699789_1]
yajña sthāṇum eva parivṛṇakti | [TB, 2, 1, 4 699790_1]
atha u bhrātṛvyam eva āptvā atikrāmati | [TB, 2, 1, 4 699791_1]
avācīnam sāyam upamārṣṭi | [TB, 2, 1, 4 699792_1]
retaḥ eva tat dadhāti | [TB, 2, 1, 4 699793_1]
ūrdhvam prātar | [TB, 2, 1, 4 699794_1]
prajanayati eva tat | [TB, 2, 1, 4 699795_1]
brahma vādinaḥ vadanti catuḥ unnayati dvis juhoti atha kva dve āhutī bhavataḥ iti | [TB, 2, 1, 4 699796_1]
agnau vaiśvānare iti brūyāt | [TB, 2, 1, 4 699800_1]
eṣa vai agniḥ vaiśvānaraḥ yat brāhmaṇaḥ | [TB, 2, 1, 4 699801_1]
hutvā dvis prāśnāti | [TB, 2, 1, 4 699803_1]
agnau eva vaiśvānare dve āhutī juhoti | [TB, 2, 1, 4 699804_1]
dvis juhoti | [TB, 2, 1, 4 699805_1]
dvis nimārṣṭi | [TB, 2, 1, 4 699806_1]
dvis prāśnāti | [TB, 2, 1, 4 699807_1]
ṣaṭ sampadyante | [TB, 2, 1, 4 699808_1]
ṣaṭ vai ṛtavaḥ | [TB, 2, 1, 4 699809_1]
ṛtūn eva prīṇāti | [TB, 2, 1, 4 699810_1]
brahma vādinaḥ vadanti kiṃdevatyam agnihotram iti | [TB, 2, 1, 4 699811_1]
vaiśvadevam iti brūyāt | [TB, 2, 1, 4 699813_1]
yat yajuṣā juhoti tat aindrāgnam | [TB, 2, 1, 4 699815_1]
yat tūṣṇīm tat prājāpatyam | [TB, 2, 1, 4 699817_1]
yat nimārṣṭi tat oṣadhīnām | [TB, 2, 1, 4 699819_1]
yat dvitīyam tat pitṝṇām | [TB, 2, 1, 4 699821_1]
yat prāśnāti tat garbhāṇām | [TB, 2, 1, 4 699823_1]
tasmāt garbhāḥ an aśnantaḥ vardhante | [TB, 2, 1, 4 699824_1]
yat ācāmati tat manuṣyāṇām | [TB, 2, 1, 4 699826_1]
udaṅ paryāvṛtya ācāmati ātmanaḥ gopīthāya | [TB, 2, 1, 4 699827_1]
nirṇenekti śuddhyai | [TB, 2, 1, 4 699829_1]
niṣṭapati svagākṛtyai | [TB, 2, 1, 4 699830_1]
uddiśati | [TB, 2, 1, 4 699831_1]
saptarṣīn eva prīṇāti | [TB, 2, 1, 4 699832_1]
dakṣiṇā paryāvartate | [TB, 2, 1, 4 699833_1]
svam eva vīryam anu paryāvartate | [TB, 2, 1, 4 699834_1]
tasmāt dakṣiṇaḥ ardhaḥ ātmanaḥ vīryavattaraḥ | [TB, 2, 1, 4 699835_1]
atha u ādityasya eva āvṛtam anu paryāvartate | [TB, 2, 1, 4 699836_1]
hutvā upasaminddhe brahmavarcasasya samiddhyai | [TB, 2, 1, 4 699837_1]
na barhiḥ anupraharet | [TB, 2, 1, 4 699839_1]
asaṃsthitaḥ vai eṣa yajñaḥ yat agnihotram | [TB, 2, 1, 4 699840_1]
yat anupraharet yajñam vicchindyāt | [TB, 2, 1, 4 699843_1]
tasmāt na anuprahṛtyam yajñasya saṃtatyai | [TB, 2, 1, 4 699844_1]
apaḥ ninayati | [TB, 2, 1, 4 699846_1]
avabhṛthasya eva rūpam akaḥ | [TB, 2, 1, 4 699847_1]
{TB, 2, 1, 5}
brahma vādinaḥ vadanti agnihotra prāyaṇāḥ yajñāḥ kiṃprāyaṇam agnihotram iti | [TB, 2, 1, 5 699848_1]
vatsaḥ vai agnihotrasya prāyaṇam agnihotram yajñānām | [TB, 2, 1, 5 699851_1]
tasya pṛthivī sadaḥ antarikṣam āgnīdhram dyauḥ havirdhānam divyāḥ āpaḥ prokṣaṇayaḥ oṣadhayaḥ barhiḥ | [TB, 2, 1, 5 699853_1]
vanaspatayaḥ idhmaḥ | [TB, 2, 1, 5 699858_1]
diśaḥ paridhayaḥ | [TB, 2, 1, 5 699859_1]
ādityaḥ yūpaḥ | [TB, 2, 1, 5 699860_1]
yajamānaḥ paśuḥ | [TB, 2, 1, 5 699861_1]
samudraḥ avabhṛthaḥ | [TB, 2, 1, 5 699862_1]
saṃvatsaraḥ svagākāraḥ | [TB, 2, 1, 5 699863_1]
tasmāt āhitāgneḥ sarvam eva barhiṣyam dattam bhavati | [TB, 2, 1, 5 699864_1]
yat sāyam juhoti rātrim eva tena dakṣiṇyām kurute | [TB, 2, 1, 5 699866_1]
yat prātar ahar eva tena dakṣiṇyam kurute | [TB, 2, 1, 5 699868_1]
yat tatas dadāti sā dakṣiṇā | [TB, 2, 1, 5 699870_1]
yāvantaḥ vai devāḥ a hutam ādan te parābhavan | [TB, 2, 1, 5 699872_1]
te etat agnihotram sarvasya eva samavadāya ajuhavuḥ | [TB, 2, 1, 5 699873_1]
tasmāt āhuḥ agnihotram vai devāḥ gṛhāṇām niṣkṛtim apaśyan iti | [TB, 2, 1, 5 699874_1]
yat sāyam juhoti rātriyai eva tat huta adyāya yajamānasya a parābhāvāya | [TB, 2, 1, 5 699877_1]
yat prātar ahnaḥ eva tat huta adyāya yajamānasya a parābhāvāya | [TB, 2, 1, 5 699880_1]
yat tatas aśnāti hutam eva tat | [TB, 2, 1, 5 699883_1]
dvayoḥ payasā juhuyāt paśu kāmasya | [TB, 2, 1, 5 699884_1]
etat vai agnihotram mithunam | [TB, 2, 1, 5 699885_1]
yaḥ evam veda pra prajayā paśubhiḥ jāyate | [TB, 2, 1, 5 699887_1]
imām eva pūrvayā duhe amūm uttarayā | [TB, 2, 1, 5 699888_1]
adhiśritya uttaram ānayati | [TB, 2, 1, 5 699890_1]
yonau eva tat retaḥ siñcati prajanane | [TB, 2, 1, 5 699891_1]
ājyena juhuyāt tejaskāmasya | [TB, 2, 1, 5 699892_1]
tejaḥ vai ājyam | [TB, 2, 1, 5 699893_1]
tejasvī eva bhavati | [TB, 2, 1, 5 699894_1]
payasā paśu kāmasya | [TB, 2, 1, 5 699895_1]
etat vai paśūnām rūpam | [TB, 2, 1, 5 699896_1]
rūpena eva asmai paśūn avarunddhe | [TB, 2, 1, 5 699897_1]
paśumān eva bhavati | [TB, 2, 1, 5 699898_1]
dadhnā indriya kāmasya | [TB, 2, 1, 5 699899_1]
indriyam vai dadhi | [TB, 2, 1, 5 699900_1]
indriyāvī eva bhavati | [TB, 2, 1, 5 699901_1]
yavāgvā grāma kāmasya | [TB, 2, 1, 5 699902_1]
auṣadhāḥ vai manuṣyāḥ | [TB, 2, 1, 5 699902_2]
bhāgadheyena eva asmai sajātān avarunddhe | [TB, 2, 1, 5 699903_1]
grāmī eva bhavati | [TB, 2, 1, 5 699904_1]
ayajñaḥ vai eṣaḥ yaḥ a sāmā | [TB, 2, 1, 5 699905_1]
catuḥ unnayati | [TB, 2, 1, 5 699907_1]
catur akṣaram rathaṃtaram | [TB, 2, 1, 5 699908_1]
rathantarasya eṣa varṇaḥ | [TB, 2, 1, 5 699909_1]
upari iva harati | [TB, 2, 1, 5 699910_1]
antarikṣam vāmadevyam | [TB, 2, 1, 5 699911_1]
vāmadevyasya eṣa varṇaḥ | [TB, 2, 1, 5 699912_1]
dvis juhoti | [TB, 2, 1, 5 699913_1]
dvi akṣaram bṛhat | [TB, 2, 1, 5 699914_1]
bṛhataḥ eṣa varṇaḥ | [TB, 2, 1, 5 699915_1]
agnihotram eva tat sāmanvat karoti | [TB, 2, 1, 5 699916_1]
yaḥ vai agnihotrasya upasadaḥ veda upa enam upasadaḥ namanti | [TB, 2, 1, 5 699918_1]
vindate upasattāram | [TB, 2, 1, 5 699919_1]
unnīya upasādayati | [TB, 2, 1, 5 699920_1]
pṛthivīm eva prīṇāti | [TB, 2, 1, 5 699921_1]
hoṣyan upasādayati | [TB, 2, 1, 5 699922_1]
antarikṣam eva prīṇāti | [TB, 2, 1, 5 699923_1]
hutvā upasādayati | [TB, 2, 1, 5 699924_1]
divam eva prīṇāti | [TB, 2, 1, 5 699925_1]
etāḥ vai agnihotrasya upasadaḥ | [TB, 2, 1, 5 699926_1]
yaḥ evam veda upa enam upasadaḥ namanti | [TB, 2, 1, 5 699928_1]
vindate upasattāram | [TB, 2, 1, 5 699929_1]
yaḥ vai agnihotrasya āśrāvitam pratyāśrāvitam hotāram brahmāṇam vaṣaṭkāram veda tasya tu eva hutam | [TB, 2, 1, 5 699931_1]
prāṇaḥ vai agnihotrasya āśrāvitam apānaḥ pratyāśrāvitam manaḥ hotā cakṣuḥ brahmā nimeṣaḥ vaṣaṭkāraḥ | [TB, 2, 1, 5 699932_1]
yaḥ evam veda tasya tu eva hutam | [TB, 2, 1, 5 699938_1]
sāyaṃyāvānaḥ ca vai devāḥ prātaryāvāṇaḥ ca agnihotriṇaḥ gṛham āgacchanti | [TB, 2, 1, 5 699939_1]
tān yat na tarpayet prajayā asya paśubhiḥ vitiṣṭheran | [TB, 2, 1, 5 699941_1]
yat tarpayet tṛptāḥ enam prajayā paśubhiḥ tarpayeyuḥ | [TB, 2, 1, 5 699943_1]
sajūs devaiḥ sāyaṃyāvabhiḥ iti sāyam saṃmṛśati sajūs devaiḥ prātaryāvabhiḥ iti prātar | [TB, 2, 1, 5 699944_1]
ye ca eva devāḥ sāyaṃyāvānaḥ ye ca prātaryāvāṇaḥ tān eva ubhayān tarpayati | [TB, 2, 1, 5 699947_1]
te enam tṛptāḥ prajayā paśubhiḥ tarpayanti | [TB, 2, 1, 5 699948_1]
aruṇaḥ ha sma āha aupaveśiḥ agnihotre eva aham sāyam prātar vajram bhrātṛvyebhyaḥ praharāmi tasmāt mat pāpīyāṃsaḥ bhrātṛvyāḥ iti | [TB, 2, 1, 5 699949_1]
catuḥ unnayati | [TB, 2, 1, 5 699952_1]
dvis juhoti | [TB, 2, 1, 5 699953_1]
samidh saptamī | [TB, 2, 1, 5 699954_1]
sapta padā śakvarī | [TB, 2, 1, 5 699955_1]
śākvaraḥ vajraḥ | [TB, 2, 1, 5 699956_1]
agnihotre eva tat sāyam prātar vajram yajamānaḥ bhrātṛvyāya praharati | [TB, 2, 1, 5 699957_1]
bhavati ātmanā | [TB, 2, 1, 5 699958_1]
parā asya bhrātṛvyaḥ bhavati | [TB, 2, 1, 5 699959_1]
{TB, 2, 1, 6}
prajāpatir akāmayatātmanvan me jāyeteti | [TB, 2, 1, 6 1.1]
so 'juhot | [TB, 2, 1, 6 1.2]
tasyātmanvad ajāyata | [TB, 2, 1, 6 1.3]
agnir vāyur ādityaḥ | [TB, 2, 1, 6 1.4]
te 'bruvan | [TB, 2, 1, 6 1.5]
prajāpatir ahauṣīd ātmanvan me jāyeteti | [TB, 2, 1, 6 1.6]
tasya vayam ajaniṣmahi | [TB, 2, 1, 6 1.7]
jāyatāṃ na ātmanvad iti te 'juhavuḥ | [TB, 2, 1, 6 1.8]
prāṇānām agniḥ | [TB, 2, 1, 6 1.9]
tanuvai vāyuḥ | [TB, 2, 1, 6 1.10]
cakṣuṣa ādityaḥ | [TB, 2, 1, 6 2.1]
teṣāṃ hutād ajāyata gaur eva | [TB, 2, 1, 6 2.2]
tasyai payasi vyāyacchanta | [TB, 2, 1, 6 2.3]
mama hutād ajani mameti | [TB, 2, 1, 6 2.4]
te prajāpatiṃ praśnam āyan | [TB, 2, 1, 6 2.5]
sa ādityo 'gnim abravīt | [TB, 2, 1, 6 2.6]
yataro nau jayāt | [TB, 2, 1, 6 2.7]
tan nau sahāsad iti | [TB, 2, 1, 6 2.8]
kasyaiko 'hauṣīd iti prajāpatir abravīt kasyaika iti | [TB, 2, 1, 6 2.9]
prāṇānām aham ity agniḥ | [TB, 2, 1, 6 2.10]
tanuvā aham iti vāyuḥ | [TB, 2, 1, 6 3.1]
cakṣuṣo 'ham ity ādityaḥ | [TB, 2, 1, 6 3.2]
ya eva prāṇānām ahauṣīt | [TB, 2, 1, 6 3.3]
tasya hutād ajanīti | [TB, 2, 1, 6 3.4]
agner hutād ajanīti | [TB, 2, 1, 6 3.5]
tad agnihotrasyāgnihotratvam | [TB, 2, 1, 6 3.6]
gaur vā agnihotram | [TB, 2, 1, 6 3.7]
ya evaṃ veda gaur agnihotram iti | [TB, 2, 1, 6 3.8]
prāṇāpānābhyām evāgniṃ samardhayati | [TB, 2, 1, 6 3.9]
avyardhukaḥ prāṇāpānābhyāṃ bhavati | [TB, 2, 1, 6 3.10]
ya evaṃ veda | [TB, 2, 1, 6 4.1]
tau vāyur abravīt | [TB, 2, 1, 6 4.2]
anu mābhajatam iti | [TB, 2, 1, 6 4.3]
yad eva gārhapatye 'dhiśrityāhavanīyam abhyuddravān | [TB, 2, 1, 6 4.4]
tena tvāṃ prīṇān ity abrūtām | [TB, 2, 1, 6 4.5]
tasmād yad gārhapatye 'dhiśrityāhavanīyam abhyuddravati | [TB, 2, 1, 6 4.6]
vāyum eva tena prīṇāti | [TB, 2, 1, 6 4.7]
prajāpatir devatāḥ sṛjamānaḥ | [TB, 2, 1, 6 4.8]
agnim eva devatānāṃ prathamam asṛjata | [TB, 2, 1, 6 4.9]
so 'nyad ālambhyam avittvā | [TB, 2, 1, 6 4.10]
prajāpatim abhi paryāvartata | [TB, 2, 1, 6 5.1]
sa mṛtyor abibhet | [TB, 2, 1, 6 5.2]
so 'mum ādityam ātmano niramimīta | [TB, 2, 1, 6 5.3]
taṃ hutvā parāṅ paryāvartata | [TB, 2, 1, 6 5.4]
tato vai sa mṛtyum apājayat | [TB, 2, 1, 6 5.5]
apa mṛtyuṃ jayati | [TB, 2, 1, 6 5.6]
ya evaṃ veda | [TB, 2, 1, 6 5.7]
tasmād yasyaivaṃ viduṣaḥ | [TB, 2, 1, 6 5.8]
utaikāham uta dvyahaṃ na juhvati | [TB, 2, 1, 6 5.9]
hutam evāsya bhavati | [TB, 2, 1, 6 5.10]
asau hy ādityo 'gnihotram | [TB, 2, 1, 6 5.11]
{TB, 2, 1, 7}
raudraṃ gavi | [TB, 2, 1, 7 1.1]
vāyavyam upasṛṣṭam | [TB, 2, 1, 7 1.2]
āśvinaṃ duhyamānam | [TB, 2, 1, 7 1.3]
saumyaṃ dugdham | [TB, 2, 1, 7 1.4]
vāruṇam adhiśritam | [TB, 2, 1, 7 1.5]
vaiśvadevā bhindavaḥ | [TB, 2, 1, 7 1.6]
pauṣṇam udantam | [TB, 2, 1, 7 1.7]
sārasvataṃ viṣyandamānam | [TB, 2, 1, 7 1.8]
maitraṃ śaraḥ | [TB, 2, 1, 7 1.9]
dhātur udvāsitam | [TB, 2, 1, 7 1.10]
bṛhaspater unnītam | [TB, 2, 1, 7 1.11]
savituḥ prakrāntam | [TB, 2, 1, 7 1.12]
dyāvāpṛthivyaṃ hriyamāṇam | [TB, 2, 1, 7 1.13]
aindrāgnam upasannam | [TB, 2, 1, 7 1.14]
agneḥ pūrvāhutiḥ | [TB, 2, 1, 7 1.15]
prajāpater uttarā | [TB, 2, 1, 7 1.16]
aindraṃ hutam | [TB, 2, 1, 7 1.17]
{TB, 2, 1, 8}
dakṣiṇata upasṛjati | [TB, 2, 1, 8 1.1]
pitṛlokam eva tena jayati | [TB, 2, 1, 8 1.2]
prācīm āvartayati | [TB, 2, 1, 8 1.3]
devalokam eva tena jayati | [TB, 2, 1, 8 1.4]
udīcīm āvṛtya dogdhi | [TB, 2, 1, 8 1.5]
manuṣyalokam eva tena jayati | [TB, 2, 1, 8 1.6]
pūrvau duhyāj jyeṣṭhasya jyaiṣṭhineyasya | [TB, 2, 1, 8 1.7]
yo vā gataśrīḥ syāt | [TB, 2, 1, 8 1.8]
aparau duhyāt kaniṣṭhasya kāniṣṭhineyasya | [TB, 2, 1, 8 1.9]
yo vā bubhūṣet | [TB, 2, 1, 8 1.10]
na saṃmṛśati | [TB, 2, 1, 8 2.1]
pāpavasyasasya vyāvṛttyai | [TB, 2, 1, 8 2.2]
vāyavyaṃ vā etad upasṛṣṭam | [TB, 2, 1, 8 2.3]
āśvinaṃ duhyamānam | [TB, 2, 1, 8 2.4]
maitraṃ dugdham | [TB, 2, 1, 8 2.5]
aryamṇa udvāsyamānam | [TB, 2, 1, 8 2.6]
tvāṣṭram unnīyamānam | [TB, 2, 1, 8 2.7]
bṛhaspater unnītam | [TB, 2, 1, 8 2.8]
savituḥ prakrāntam | [TB, 2, 1, 8 2.9]
dyāvāpṛthivyaṃ hriyamāṇam | [TB, 2, 1, 8 2.10]
aindrāgnam upasāditam | [TB, 2, 1, 8 3.1]
sarvābhyo vā eṣa devatābhyo juhoti | [TB, 2, 1, 8 3.2]
yo 'gnihotraṃ juhoti | [TB, 2, 1, 8 3.3]
yathā khalu vai dhenuṃ tīrthe tarpayati | [TB, 2, 1, 8 3.4]
evam agnihotrī yajamānaṃ tarpayati | [TB, 2, 1, 8 3.5]
tṛpyati prajayā paśubhiḥ | [TB, 2, 1, 8 3.6]
pra suvargaṃ lokaṃ jānāti | [TB, 2, 1, 8 3.7]
paśyati putram | [TB, 2, 1, 8 3.8]
paśyati pautram | [TB, 2, 1, 8 3.9]
pra prajayā paśubhir mithunair jāyate | [TB, 2, 1, 8 3.10]
yasyaivaṃ viduṣo 'gnihotraṃ juhvati | [TB, 2, 1, 8 3.11]
ya u cainad evaṃ veda | [TB, 2, 1, 8 3.12]
{TB, 2, 1, 9}
trayo vai praiyamedhā āsan | [TB, 2, 1, 9 1.1]
teṣāṃ trir eko 'gnihotram ajuhot | [TB, 2, 1, 9 1.2]
dvir ekaḥ | [TB, 2, 1, 9 1.3]
sakṛd ekaḥ | [TB, 2, 1, 9 1.4]
teṣāṃ yas trir ajuhot | [TB, 2, 1, 9 1.5]
sa ṛcājuhot | [TB, 2, 1, 9 1.6]
yo dviḥ | [TB, 2, 1, 9 1.7]
sa yajuṣā | [TB, 2, 1, 9 1.8]
yaḥ sakṛt | [TB, 2, 1, 9 1.9]
sa tūṣṇīm | [TB, 2, 1, 9 1.10]
yaś ca yajuṣājuhod yaś ca tūṣṇīm | [TB, 2, 1, 9 2.1]
tāv ubhāv ārdhnutām | [TB, 2, 1, 9 2.2]
tasmād yajuṣāhutiḥ pūrvā hotavyā | [TB, 2, 1, 9 2.3]
tūṣṇīm uttarā | [TB, 2, 1, 9 2.4]
ubhe evarddhī avarundhe | [TB, 2, 1, 9 2.5]
agnir jyotir jyotir agniḥ svāheti sāyaṃ juhoti | [TB, 2, 1, 9 2.6]
reta eva tad dadhāti | [TB, 2, 1, 9 2.7]
sūryo jyotir jyotiḥ sūryaḥ svāheti prātaḥ | [TB, 2, 1, 9 2.8]
reta eva hitaṃ prajanayati | [TB, 2, 1, 9 2.9]
reto vā etasya hitaṃ na prajāyate | [TB, 2, 1, 9 2.10]
yasyāgnihotram ahutaṃ sūryo 'bhy udeti | [TB, 2, 1, 9 3.1]
yady ante syāt | [TB, 2, 1, 9 3.2]
unnīya prāṅ udādravet | [TB, 2, 1, 9 3.3]
sa upasādyātamitor āsīta | [TB, 2, 1, 9 3.4]
sa yadā tāmyet | [TB, 2, 1, 9 3.5]
atha bhūḥ svāheti juhuyāt | [TB, 2, 1, 9 3.6]
prajāpatir vai bhūtaḥ | [TB, 2, 1, 9 3.7]
tam evopāsarat | [TB, 2, 1, 9 3.8]
sa evainaṃ tata unnayati | [TB, 2, 1, 9 3.9]
nārtim ārcchati yajamānaḥ | [TB, 2, 1, 9 3.10]
{TB, 2, 1, 10}
yad agnim uddharati | [TB, 2, 1, 10 1.1]
vasavas tarhy agniḥ | [TB, 2, 1, 10 1.2]
tasmin yasya tathāvidhe juhvati | [TB, 2, 1, 10 1.3]
vasuṣv evāsyāgnihotraṃ hutaṃ bhavati | [TB, 2, 1, 10 1.4]
nihito dhūpāyañ śete | [TB, 2, 1, 10 1.5]
rudrās tarhy agniḥ | [TB, 2, 1, 10 1.6]
tasmin yasya tathāvidhe juhvati | [TB, 2, 1, 10 1.7]
rudreṣv evāsyāgnihotraṃ hutaṃ bhavati | [TB, 2, 1, 10 1.8]
prathamam idhmam arcir ālabhate | [TB, 2, 1, 10 1.9]
ādityās tarhy agniḥ | [TB, 2, 1, 10 1.10]
tasmin yasya tathāvidhe juhvati | [TB, 2, 1, 10 2.1]
ādityeṣv evāsyāgnihotraṃ hutaṃ bhavati | [TB, 2, 1, 10 2.2]
sarva eva sarvaśa idhma ādīpto bhavati | [TB, 2, 1, 10 2.3]
viśve devās tarhy agniḥ | [TB, 2, 1, 10 2.4]
tasmin yasya tathāvidhe juhvati | [TB, 2, 1, 10 2.5]
viśveṣv evāsya deveṣv agnihotraṃ hutaṃ bhavati | [TB, 2, 1, 10 2.6]
nitarām arcir upāvaiti lohinīkeva bhavati | [TB, 2, 1, 10 2.7]
indras tarhy agniḥ | [TB, 2, 1, 10 2.8]
tasmin yasya tathāvidhe juhvati | [TB, 2, 1, 10 2.9]
indra evāsyāgnihotraṃ hutaṃ bhavati | [TB, 2, 1, 10 2.10]
aṅgārā bhavanti | [TB, 2, 1, 10 3.1]
tebhyo 'ṅgārebhyo 'rcir udeti | [TB, 2, 1, 10 3.2]
prajāpatis tarhy agniḥ | [TB, 2, 1, 10 3.3]
tasmin yasya tathāvidhe juhvati | [TB, 2, 1, 10 3.4]
prajāpatāv evāsyāgnihotraṃ hutaṃ bhavati | [TB, 2, 1, 10 3.5]
śaro'ṅgārā adhyūhante | [TB, 2, 1, 10 3.6]
brahma tarhy agniḥ | [TB, 2, 1, 10 3.7]
tasmin yasya tathāvidhe juhvati | [TB, 2, 1, 10 3.8]
brahmann evāsyāgnihotraṃ hutaṃ bhavati | [TB, 2, 1, 10 3.9]
vasuṣu rudreṣv ādityeṣu viśveṣu deveṣu | [TB, 2, 1, 10 3.10]
indre prajāpatau brahman | [TB, 2, 1, 10 3.11]
aparivargam evāsyaitāsu devatāsu hutaṃ bhavati | [TB, 2, 1, 10 3.12]
yasyaivaṃ viduṣo 'gnihotraṃ juhvati | [TB, 2, 1, 10 3.13]
ya u cainad evaṃ veda | [TB, 2, 1, 10 3.14]
{TB, 2, 1, 11}
ṛtaṃ tvā satyena pariṣiñcāmīti sāyaṃ pariṣiñcati | [TB, 2, 1, 11 1.1]
satyaṃ tvartena pariṣiñcāmīti prātaḥ | [TB, 2, 1, 11 1.2]
agnir vā ṛtam | [TB, 2, 1, 11 1.3]
asāv ādityaḥ satyam | [TB, 2, 1, 11 1.4]
agnim eva tad ādityena sāyaṃ pariṣiñcati | [TB, 2, 1, 11 1.5]
agninādityaṃ prātaḥ saḥ | [TB, 2, 1, 11 1.6]
yāvad ahorātre bhavataḥ | [TB, 2, 1, 11 1.7]
tāvad asya lokasya | [TB, 2, 1, 11 1.8]
nārtir na riṣṭiḥ | [TB, 2, 1, 11 1.9]
nānto na paryanto 'sti | [TB, 2, 1, 11 1.10]
yasyaivaṃ viduṣo 'gnihotraṃ juhvati | [TB, 2, 1, 11 1.11]
ya u cainad evaṃ veda | [TB, 2, 1, 11 1.12]
{TB, 2, 2, 1}
prajāpatiḥ akāmayata prajāḥ sṛjeya iti | [TB, 2, 2, 1 700136_1]
saḥ etam daśahotāram apaśyat | [TB, 2, 2, 1 700137_1]
tam manasā anudrutya darbha stambe ajuhot | [TB, 2, 2, 1 700138_1]
tatas vai sa prajāḥ asṛjata | [TB, 2, 2, 1 700139_1]
tāḥ asmāt sṛṣṭāḥ apākrāman | [TB, 2, 2, 1 700140_1]
tāḥ graheṇa agṛhṇāt | [TB, 2, 2, 1 700141_1]
tat grahasya graha tvam | [TB, 2, 2, 1 700142_1]
yaḥ kāmayeta prajāyeya iti sa daśahotāram manasā anudrutya darbha stambe juhuyāt | [TB, 2, 2, 1 700144_1]
prajāpatiḥ vai daśahotā | [TB, 2, 2, 1 700145_1]
prajāpatiḥ eva bhūtvā prajāyate | [TB, 2, 2, 1 700146_1]
manasā juhoti | [TB, 2, 2, 1 700147_1]
manaḥ iva hi prajāpatiḥ prajāpateḥ āptyai | [TB, 2, 2, 1 700148_1]
pūrṇayā juhoti | [TB, 2, 2, 1 700149_1]
pūrṇaḥ iva hi prajāpatiḥ prajāpateḥ āptyai | [TB, 2, 2, 1 700150_1]
nyūnayā juhoti | [TB, 2, 2, 1 700152_1]
nyūnāt hi prajāpatiḥ prajāḥ asṛjata | [TB, 2, 2, 1 700153_1]
prajānām sṛṣṭyai | [TB, 2, 2, 1 700154_1]
darbha stambe juhoti | [TB, 2, 2, 1 700155_1]
etasmāt vai yoneḥ prajāpatiḥ prajāḥ asṛjata | [TB, 2, 2, 1 700156_1]
yasmāt eva yoneḥ prajāpatiḥ prajāḥ asṛjata tasmāt eva yoneḥ prajāyate | [TB, 2, 2, 1 700158_1]
brāhmaṇaḥ dakṣiṇatas upāste | [TB, 2, 2, 1 700159_1]
brāhmaṇaḥ vai prajānām upadraṣṭā | [TB, 2, 2, 1 700160_1]
upadraṣṭumatī eva prajāyate | [TB, 2, 2, 1 700161_1]
grahaḥ bhavati prajānām sṛṣṭānām dhṛtyai | [TB, 2, 2, 1 700162_1]
yam brāhmaṇam vidyām vidvāṃsam yaśaḥ na ṛcchet saḥ araṇyam paretya darbha stambam udgrathya brāhmaṇam dakṣiṇatas niṣadya caturhotṝn vyācakṣīta | [TB, 2, 2, 1 700168_1]
etat vai devānām paramam guhyam brahma yat caturhotāraḥ | [TB, 2, 2, 1 700169_1]
tat eva prakāśam gamayati | [TB, 2, 2, 1 700171_1]
tat enam prakāśam gatam prakāśam prajānām gamayati | [TB, 2, 2, 1 700173_1]
darbha stambam udgrathya vyācaṣṭe | [TB, 2, 2, 1 700174_1]
agnivān vai darbha stambaḥ | [TB, 2, 2, 1 700175_1]
agnivatī eva vyācaṣṭe | [TB, 2, 2, 1 700176_1]
brāhmaṇaḥ dakṣiṇatas upāste | [TB, 2, 2, 1 700177_1]
brāhmaṇaḥ vai prajānām upadraṣṭā | [TB, 2, 2, 1 700178_1]
upadraṣṭumatī eva enam yaśaḥ ṛcchati | [TB, 2, 2, 1 700179_1]
īśvaram tam yaśaḥ artoḥ iti āhuḥ | [TB, 2, 2, 1 700180_1]
yasyām te vyācaṣṭe iti varaḥ tasmai deyaḥ | [TB, 2, 2, 1 700182_1]
yat eva enam tatra upanamati tat eva avarundhe | [TB, 2, 2, 1 700184_1]
agnim ādadhānaḥ daśahotrā araṇim avadadhyāt | [TB, 2, 2, 1 700185_1]
prajātam eva enam ādhatte | [TB, 2, 2, 1 700186_1]
tena eva uddrutya agnihotram juhuyāt | [TB, 2, 2, 1 700187_1]
prajātam eva enat juhoti | [TB, 2, 2, 1 700188_1]
haviḥ nirvapsyan daśahotāram vyācakṣīta | [TB, 2, 2, 1 700189_1]
prajātam eva enam nirvapati | [TB, 2, 2, 1 700190_1]
sāmidhenīḥ anuvakṣyan daśahotāram vyācakṣīta | [TB, 2, 2, 1 700191_1]
sāmidhenīḥ eva sṛṣṭvā ārabhya pratanute | [TB, 2, 2, 1 700192_1]
atha u yajñaḥ vai daśahotā | [TB, 2, 2, 1 700193_1]
yajñam eva tanute | [TB, 2, 2, 1 700194_1]
abhicaran daśahotāram juhuyāt | [TB, 2, 2, 1 700195_1]
nava vai puruṣe prāṇāḥ | [TB, 2, 2, 1 700196_1]
nābhiḥ daśamī | [TB, 2, 2, 1 700197_1]
sa prāṇam eva enam abhicarati | [TB, 2, 2, 1 700198_1]
etāvat vai puruṣasya svam yāvat prāṇāḥ | [TB, 2, 2, 1 700199_1]
yāvat eva asya asti tat abhicarati | [TB, 2, 2, 1 700202_1]
svakṛte iriṇe juhoti pradare vā | [TB, 2, 2, 1 700203_1]
etat vai asyai nirṛti gṛhītam | [TB, 2, 2, 1 700204_1]
nirṛti gṛhītaḥ eva enam nirṛtyā grāhayati | [TB, 2, 2, 1 700205_1]
yat vācaḥ krūram tena vaṣaṭkaroti | [TB, 2, 2, 1 700207_1]
vācaḥ eva enam krūreṇa pravṛścati | [TB, 2, 2, 1 700208_1]
tājak ārtim ārcchati | [TB, 2, 2, 1 700209_1]
{TB, 2, 2, 2}
prajāpatiḥ akāmayata darśa pūrṇamāsau sṛjeya iti | [TB, 2, 2, 2 700210_1]
saḥ etam caturhotāram apaśyat | [TB, 2, 2, 2 700211_1]
tam manasā anudrutya āhavanīye ajuhot | [TB, 2, 2, 2 700212_1]
tatas vai sa darśa pūrṇamāsau asṛjata | [TB, 2, 2, 2 700213_1]
tau asmāt sṛṣṭau apākrāmatām | [TB, 2, 2, 2 700214_1]
tau graheṇa agṛhṇāt | [TB, 2, 2, 2 700215_1]
tat grahasya graha tvam | [TB, 2, 2, 2 700216_1]
darśa pūrṇamāsau ālabhamānaḥ caturhotāram manasā anudrutya āhavanīye juhuyāt | [TB, 2, 2, 2 700218_1]
darśa pūrṇamāsau eva sṛṣṭvā ārabhya pratanute | [TB, 2, 2, 2 700219_1]
grahaḥ bhavati | [TB, 2, 2, 2 700220_1]
darśa pūrṇamāsayoḥ sṛṣṭayoḥ dhṛtyai | [TB, 2, 2, 2 700221_1]
saḥ akāmayata cāturmāsyāni sṛjeya iti | [TB, 2, 2, 2 700222_1]
saḥ etam pañcahotāram apaśyat | [TB, 2, 2, 2 700223_1]
tam manasā anudrutya āhavanīye ajuhot | [TB, 2, 2, 2 700224_1]
tatas vai sa cāturmāsyāni asṛjata | [TB, 2, 2, 2 700225_1]
tāni asmāt sṛṣṭāni apākrāman | [TB, 2, 2, 2 700226_1]
tāni graheṇa agṛhṇāt | [TB, 2, 2, 2 700227_1]
tat grahasya graha tvam | [TB, 2, 2, 2 700228_1]
cāturmāsyāni ālabhamānaḥ pañcahotāram manasā anudrutya āhavanīye juhuyāt | [TB, 2, 2, 2 700230_1]
cāturmāsyāni eva sṛṣṭvā ārabhya pratanute | [TB, 2, 2, 2 700231_1]
grahaḥ bhavati | [TB, 2, 2, 2 700232_1]
cāturmāsyānām sṛṣṭānām dhṛtyai | [TB, 2, 2, 2 700233_1]
saḥ akāmayata paśubandham sṛjeya iti | [TB, 2, 2, 2 700234_1]
saḥ etam ṣaḍḍhotāram apaśyat | [TB, 2, 2, 2 700235_1]
tam manasā anudrutya āhavanīye ajuhot | [TB, 2, 2, 2 700236_1]
tatas vai sa paśubandham asṛjata | [TB, 2, 2, 2 700237_1]
saḥ asmāt sṛṣṭaḥ apākrāmat | [TB, 2, 2, 2 700238_1]
tam graheṇa agṛhṇāt | [TB, 2, 2, 2 700239_1]
tat grahasya graha tvam | [TB, 2, 2, 2 700240_1]
paśubandhena yakṣyamāṇaḥ ṣaḍḍhotāram manasā anudrutya āhavanīye juhuyāt | [TB, 2, 2, 2 700242_1]
paśubandham eva sṛṣṭvā ārabhya pratanute | [TB, 2, 2, 2 700243_1]
grahaḥ bhavati | [TB, 2, 2, 2 700244_1]
paśubandhasya sṛṣṭasya dhṛtyai | [TB, 2, 2, 2 700245_1]
saḥ akāmayata saumyam adhvaram sṛjeya iti | [TB, 2, 2, 2 700246_1]
saḥ etam saptahotāram apaśyat | [TB, 2, 2, 2 700247_1]
tam manasā anudrutya āhavanīye ajuhot | [TB, 2, 2, 2 700248_1]
tatas vai sa saumyam adhvaram asṛjata | [TB, 2, 2, 2 700249_1]
saḥ asmāt sṛṣṭaḥ apākrāmat | [TB, 2, 2, 2 700250_1]
tam graheṇa agṛhṇāt | [TB, 2, 2, 2 700251_1]
tat grahasya graha tvam | [TB, 2, 2, 2 700252_1]
dīkṣiṣyamāṇaḥ saptahotāram manasā anudrutya āhavanīye juhuyāt | [TB, 2, 2, 2 700254_1]
saumyam eva adhvaram sṛṣṭvā ārabhya pratanute | [TB, 2, 2, 2 700255_1]
grahaḥ bhavati | [TB, 2, 2, 2 700256_1]
saumyasya adhvarasya sṛṣṭasya dhṛtyai | [TB, 2, 2, 2 700257_1]
devebhyaḥ vai yajñaḥ na prābhavat | [TB, 2, 2, 2 700258_1]
tam etāvacchas samabharan | [TB, 2, 2, 2 700259_1]
yat saṃbhārāḥ tatas vai tebhyaḥ yajñaḥ prābhavat | [TB, 2, 2, 2 700261_1]
yat saṃbhārāḥ bhavanti yajñasya prabhūtyai | [TB, 2, 2, 2 700263_1]
ātithyam āsādya vyācaṣṭe | [TB, 2, 2, 2 700264_1]
yajña mukham vai ātithyam | [TB, 2, 2, 2 700265_1]
mukhataḥ eva yajñam saṃbhṛtya pratanute | [TB, 2, 2, 2 700266_1]
ayajñaḥ vai eṣaḥ yaḥ apatnīkaḥ | [TB, 2, 2, 2 700267_1]
na prajāḥ prajāyeran | [TB, 2, 2, 2 700269_1]
patnīḥ vyācaṣṭe | [TB, 2, 2, 2 700270_1]
yajñam eva akaḥ prajānām prajananāya | [TB, 2, 2, 2 700271_1]
upasatsu vyācaṣṭe | [TB, 2, 2, 2 700273_1]
etat vai patnīnām āyatanam | [TB, 2, 2, 2 700274_1]
sve eva enāḥ āyatane avakalpayati | [TB, 2, 2, 2 700275_1]
{TB, 2, 2, 3}
prajāpatiḥ akāmayata prajāyeya iti | [TB, 2, 2, 3 700276_1]
sa tapaḥ atapyata | [TB, 2, 2, 3 700277_1]
sa trivṛtam stomam asṛjata | [TB, 2, 2, 3 700278_1]
tam pañcadaśa stomaḥ madhyataḥ udatṛṇat | [TB, 2, 2, 3 700279_1]
tau pūrvapakṣaḥ ca aparapakṣaḥ ca abhavatām | [TB, 2, 2, 3 700280_1]
pūrvapakṣam devāḥ anvasṛjyanta aparapakṣam anu asurāḥ | [TB, 2, 2, 3 700281_1]
tatas devāḥ abhavan parā asurāḥ | [TB, 2, 2, 3 700283_1]
yam kāmayeta vasīyān syāt iti tam pūrvapakṣe yājayet | [TB, 2, 2, 3 700286_1]
vasīyān eva bhavati | [TB, 2, 2, 3 700287_1]
yam kāmayeta pāpīyān syāt iti tam aparapakṣe yājayet | [TB, 2, 2, 3 700289_1]
pāpīyān eva bhavati | [TB, 2, 2, 3 700290_1]
tasmāt pūrvapakṣaḥ aparapakṣāt kāruṇyataraḥ | [TB, 2, 2, 3 700291_1]
prajāpatiḥ vai daśahotā caturhotā pañcahotā ṣaḍḍhotā saptahotā ṛtavaḥ saṃvatsaraḥ prajāḥ paśavaḥ ime lokāḥ | [TB, 2, 2, 3 700292_1]
yaḥ evam prajāpatim bahoḥ bhūyāṃsam veda bahoḥ eva bhūyān bhavati | [TB, 2, 2, 3 700298_1]
prajāpatiḥ deva asurān asṛjata | [TB, 2, 2, 3 700299_1]
saḥ indram api na asṛjata | [TB, 2, 2, 3 700300_1]
tam devāḥ abruvan indram naḥ janayā iti | [TB, 2, 2, 3 700301_1]
saḥ abravīt yathā aham yuṣmān tapasā asṛkṣi evam indram janayadhvam iti | [TB, 2, 2, 3 700303_1]
te tapaḥ atapyanta | [TB, 2, 2, 3 700306_1]
te ātman indram apaśyan | [TB, 2, 2, 3 700307_1]
tam abruvan jāyasva iti | [TB, 2, 2, 3 700308_1]
saḥ abravīt kim bhāgadheyam abhijaniṣye iti | [TB, 2, 2, 3 700310_1]
ṛtūn saṃvatsaram prajāḥ paśūn imān lokān iti abruvan | [TB, 2, 2, 3 700314_1]
tam vai mā āhutyā prajanayata iti abravīt | [TB, 2, 2, 3 700315_1]
tam caturhotrā prājanayan | [TB, 2, 2, 3 700316_1]
yaḥ kāmayeta vīraḥ me ājāyeta iti sa caturhotāram juhuyāt | [TB, 2, 2, 3 700318_1]
prajāpatiḥ vai caturhotā | [TB, 2, 2, 3 700319_1]
prajāpatiḥ eva bhūtvā prajāyate | [TB, 2, 2, 3 700320_1]
jajanat indram indriyāya svāhā iti graheṇa juhoti | [TB, 2, 2, 3 700321_1]
ā asya vīraḥ jāyate | [TB, 2, 2, 3 700322_1]
vīram hi devāḥ etayā āhutyā prājanayan | [TB, 2, 2, 3 700323_1]
ādityāḥ ca aṅgirasaḥ ca suvarge loke aspardhanta vayam pūrve suvargam lokam iyāma vayam pūrve iti | [TB, 2, 2, 3 700324_1]
te ādityāḥ etam pañcahotāram apaśyan | [TB, 2, 2, 3 700326_1]
tam purā prātaranuvākāt āgnīdhre ajuhavuḥ | [TB, 2, 2, 3 700327_1]
tatas vai te pūrve suvargam lokam āyan | [TB, 2, 2, 3 700328_1]
yaḥ suvarga kāmaḥ syāt sa pañcahotāram purā prātaranuvākāt āgnīdhre juhuyāt | [TB, 2, 2, 3 700330_1]
saṃvatsaraḥ vai pañcahotā | [TB, 2, 2, 3 700331_1]
saṃvatsaraḥ suvargaḥ lokaḥ | [TB, 2, 2, 3 700332_1]
saṃvatsare eva ṛtuṣu pratiṣṭhāya suvargam lokam eti | [TB, 2, 2, 3 700334_1]
te abruvan aṅgirasaḥ ādityān kva stha kva vaḥ sadbhyaḥ havyam vakṣyāmaḥ iti | [TB, 2, 2, 3 700335_1]
chandaḥsu iti abruvan gāyatriyām triṣṭubhi jagatyām iti | [TB, 2, 2, 3 700338_1]
tasmāt chandaḥsu sadbhyaḥ ādityebhyaḥ āṅgīrasīḥ prajāḥ havyam vahanti | [TB, 2, 2, 3 700341_1]
vahanti asmai prajāḥ balim ā enam a pratikhyātam gacchati yaḥ evam veda | [TB, 2, 2, 3 700342_1]
dvādaśa māsāḥ | [TB, 2, 2, 3 700345_1]
pañca ṛtavaḥ | [TB, 2, 2, 3 700345_2]
trayaḥ ime lokāḥ | [TB, 2, 2, 3 700346_1]
asau ādityaḥ ekaviṃśaḥ | [TB, 2, 2, 3 700347_1]
etasmin vai eṣa śritaḥ etasmin pratiṣṭhitaḥ | [TB, 2, 2, 3 700348_1]
yaḥ evam etam śritam pratiṣṭhitam veda prati eva tiṣṭhati | [TB, 2, 2, 3 700351_1]
{TB, 2, 2, 4}
prajāpatiḥ akāmayata prajāyeya iti | [TB, 2, 2, 4 700352_1]
saḥ etam daśahotāram apaśyat | [TB, 2, 2, 4 700353_1]
tena daśadhā ātmānam vidhāya daśahotrā atapyata | [TB, 2, 2, 4 700355_1]
tasya cittiḥ sruc āsīt cittam ājyam | [TB, 2, 2, 4 700356_1]
tasya etāvatī eva vāc āsīt etāvān yajñakratuḥ | [TB, 2, 2, 4 700358_1]
sa caturhotāram asṛjata | [TB, 2, 2, 4 700360_1]
saḥ anandat asṛkṣi vai imam iti | [TB, 2, 2, 4 700361_1]
tasya somaḥ haviḥ āsīt | [TB, 2, 2, 4 700363_1]
sa caturhotrā atapyata | [TB, 2, 2, 4 700364_1]
saḥ atāmyat | [TB, 2, 2, 4 700365_1]
sa bhūḥ iti vyāharat | [TB, 2, 2, 4 700366_1]
sa bhūmim asṛjata agnihotram darśa pūrṇamāsau yajūṃṣi | [TB, 2, 2, 4 700367_1]
sa dvitīyam atapyata | [TB, 2, 2, 4 700369_1]
saḥ atāmyat | [TB, 2, 2, 4 700370_1]
sa bhuvaḥ iti vyāharat | [TB, 2, 2, 4 700371_1]
saḥ antarikṣam asṛjata cāturmāsyāni sāmāni | [TB, 2, 2, 4 700372_1]
sa tṛtīyam atapyata | [TB, 2, 2, 4 700374_1]
saḥ atāmyat | [TB, 2, 2, 4 700375_1]
sa suvar iti vyāharat | [TB, 2, 2, 4 700376_1]
sa divam asṛjata agniṣṭomam ukthyam atirātram ṛcaḥ | [TB, 2, 2, 4 700377_1]
etāḥ vai vyāhṛtayaḥ ime lokāḥ | [TB, 2, 2, 4 700379_1]
imān khalu vai lokān anu prajāḥ paśavaḥ chandāṃsi prājāyanta | [TB, 2, 2, 4 700380_1]
yaḥ evam etāḥ prajāpateḥ prathamāḥ vyāhṛtīḥ prajātāḥ veda pra prajayā paśubhiḥ mithunaiḥ jāyate | [TB, 2, 2, 4 700382_1]
sa pañcahotāram asṛjata | [TB, 2, 2, 4 700383_1]
sa haviḥ na avindata | [TB, 2, 2, 4 700384_1]
tasmai somaḥ tanuvam prāyacchat etat te haviḥ iti | [TB, 2, 2, 4 700385_1]
sa pañcahotrā atapyata | [TB, 2, 2, 4 700387_1]
saḥ atāmyat | [TB, 2, 2, 4 700388_1]
sa pratyaṅ abādhata | [TB, 2, 2, 4 700389_1]
saḥ asurān asṛjata | [TB, 2, 2, 4 700390_1]
tat asya apriyam āsīt | [TB, 2, 2, 4 700391_1]
tat durvarṇam hiraṇyam abhavat | [TB, 2, 2, 4 700392_1]
tat durvarṇasya hiraṇyasya janma | [TB, 2, 2, 4 700393_1]
sa dvitīyam atapyata | [TB, 2, 2, 4 700394_1]
saḥ atāmyat | [TB, 2, 2, 4 700395_1]
sa prāṅ abādhata | [TB, 2, 2, 4 700396_1]
sa devān asṛjata | [TB, 2, 2, 4 700397_1]
tat asya priyam āsīt | [TB, 2, 2, 4 700398_1]
tat suvarṇam hiraṇyam abhavat | [TB, 2, 2, 4 700399_1]
tat suvarṇasya hiraṇyasya janma | [TB, 2, 2, 4 700400_1]
yaḥ evam suvarṇasya hiraṇyasya janma veda suvarṇaḥ ātmanā bhavati durvarṇaḥ asya bhrātṛvyaḥ | [TB, 2, 2, 4 700402_1]
tasmāt suvarṇam hiraṇyam bhāryam | [TB, 2, 2, 4 700404_1]
suvarṇaḥ eva bhavati | [TB, 2, 2, 4 700405_1]
ā enam priyam gacchati na apriyam | [TB, 2, 2, 4 700406_1]
sa saptahotāram asṛjata | [TB, 2, 2, 4 700407_1]
sa saptahotrā eva suvargam lokam ait | [TB, 2, 2, 4 700408_1]
triṇavena stomena ebhyaḥ lokebhyaḥ asurān prāṇudata | [TB, 2, 2, 4 700409_1]
trayastriṃśena pratyatiṣṭhat | [TB, 2, 2, 4 700410_1]
ekaviṃśena rucam adhatta | [TB, 2, 2, 4 700411_1]
saptadaśena prājāyata | [TB, 2, 2, 4 700412_1]
yaḥ evam vidvān somena yajate saptahotrā eva suvargam lokam eti | [TB, 2, 2, 4 700414_1]
triṇavena stomena ebhyaḥ lokebhyaḥ bhrātṛvyān praṇudate | [TB, 2, 2, 4 700415_1]
trayastriṃśena pratitiṣṭhati | [TB, 2, 2, 4 700416_1]
ekaviṃśena rucam dhatte | [TB, 2, 2, 4 700417_1]
saptadaśena prajāyate | [TB, 2, 2, 4 700418_1]
tasmāt saptadaśaḥ stomaḥ na nirhṛtyaḥ | [TB, 2, 2, 4 700419_1]
prajāpatiḥ vai saptadaśaḥ | [TB, 2, 2, 4 700420_1]
prajāpatim eva madhyataḥ dhatte prajātyai | [TB, 2, 2, 4 700421_1]
{TB, 2, 2, 5}
devāḥ vai varuṇam ayājayan | [TB, 2, 2, 5 700422_1]
sa yasyai yasyai devatāyai dakṣiṇām anayat tām avlīnāt | [TB, 2, 2, 5 700424_1]
te abruvan vyāvṛtya pratigṛhṇāma tathā naḥ dakṣiṇā na vleṣyati iti | [TB, 2, 2, 5 700425_1]
te vyāvṛtya pratyagṛhṇan | [TB, 2, 2, 5 700428_1]
tatas vai tān dakṣiṇā na avlīnāt | [TB, 2, 2, 5 700429_1]
yaḥ evam vidvān vyāvṛtya dakṣiṇām pratigṛhṇāti na enam dakṣiṇā vlīnāti | [TB, 2, 2, 5 700431_1]
rājā tvā varuṇaḥ nayatu devi dakṣiṇe agnaye hiraṇyam iti āha | [TB, 2, 2, 5 700432_1]
āgneyam vai hiraṇyam | [TB, 2, 2, 5 700433_1]
svayā eva enat devatayā pratigṛhṇāti | [TB, 2, 2, 5 700434_1]
somāya vāsaḥ iti āha | [TB, 2, 2, 5 700435_1]
saumyam vai vāsaḥ | [TB, 2, 2, 5 700436_1]
svayā eva enat devatayā pratigṛhṇāti | [TB, 2, 2, 5 700437_1]
rudrāya gām iti āha | [TB, 2, 2, 5 700438_1]
raudrī vai gauḥ | [TB, 2, 2, 5 700439_1]
svayā eva enām devatayā pratigṛhṇāti | [TB, 2, 2, 5 700440_1]
varuṇāya aśvam iti āha | [TB, 2, 2, 5 700441_1]
vāruṇaḥ vai aśvaḥ | [TB, 2, 2, 5 700442_1]
svayā eva enam devatayā pratigṛhṇāti | [TB, 2, 2, 5 700443_1]
prajāpataye puruṣam iti āha | [TB, 2, 2, 5 700444_1]
prājāpatyaḥ vai puruṣaḥ | [TB, 2, 2, 5 700445_1]
svayā eva enam devatayā pratigṛhṇāti | [TB, 2, 2, 5 700446_1]
manave talpam iti āha | [TB, 2, 2, 5 700447_1]
mānavaḥ vai talpaḥ | [TB, 2, 2, 5 700448_1]
svayā eva enam devatayā pratigṛhṇāti | [TB, 2, 2, 5 700449_1]
uttānāya āṅgīrasāya anaḥ iti āha | [TB, 2, 2, 5 700450_1]
iyam vai uttānaḥ āṅgīrasaḥ | [TB, 2, 2, 5 700451_1]
anayā eva enat pratigṛhṇāti | [TB, 2, 2, 5 700452_1]
vaiśvānaryā ṛcā ratham pratigṛhṇāti | [TB, 2, 2, 5 700453_1]
vaiśvānaraḥ vai devatayā rathaḥ | [TB, 2, 2, 5 700454_1]
svayā eva enam devatayā pratigṛhṇāti | [TB, 2, 2, 5 700455_1]
tena amṛta tvam aśyām iti āha | [TB, 2, 2, 5 700456_1]
amṛtam eva ātman dhatte | [TB, 2, 2, 5 700457_1]
vayaḥ dātre iti āha | [TB, 2, 2, 5 700458_1]
vayaḥ eva enam kṛtvā suvargam lokam gamayati | [TB, 2, 2, 5 700460_1]
mayaḥ mahyam astu pratigrahītre iti āha | [TB, 2, 2, 5 700461_1]
yat vai śivam tat mayaḥ | [TB, 2, 2, 5 700463_1]
ātmanaḥ eva eṣā parīttiḥ | [TB, 2, 2, 5 700464_1]
kaḥ idam kasmai adāt iti āha | [TB, 2, 2, 5 700465_1]
prajāpatiḥ vai kaḥ | [TB, 2, 2, 5 700466_1]
sa prajāpataye dadāti | [TB, 2, 2, 5 700467_1]
kāmaḥ kāmāya iti āha | [TB, 2, 2, 5 700468_1]
kāmena hi dadāti | [TB, 2, 2, 5 700469_1]
kāmena pratigṛhṇāti | [TB, 2, 2, 5 700470_1]
kāmaḥ dātā kāmaḥ pratigrahītā iti āha | [TB, 2, 2, 5 700471_1]
kāmaḥ hi dātā | [TB, 2, 2, 5 700472_1]
kāmaḥ pratigrahītā | [TB, 2, 2, 5 700473_1]
kāmam samudram āviśa iti āha | [TB, 2, 2, 5 700474_1]
samudraḥ iva hi kāmaḥ | [TB, 2, 2, 5 700475_1]
na iva hi kāmasya antaḥ asti na samudrasya | [TB, 2, 2, 5 700476_1]
kāmena tvā pratigṛhṇāmi iti āha | [TB, 2, 2, 5 700478_1]
yena kāmena pratigṛhṇāti saḥ eva enam amuṣmin loke kāmaḥ āgacchati | [TB, 2, 2, 5 700480_1]
kāma etat te eṣā te kāma dakṣiṇā iti āha | [TB, 2, 2, 5 700481_1]
kāme eva tat yajamānaḥ amuṣmin loke dakṣiṇām icchati na pratigrahītari | [TB, 2, 2, 5 700482_1]
yaḥ evam vidvān dakṣiṇām pratigṛhṇāti anṛṇām eva enām pratigṛhṇāti | [TB, 2, 2, 5 700485_1]
{TB, 2, 2, 6}
anto vā eṣa yajñasya | [TB, 2, 2, 6 1.1]
yad daśamam ahaḥ | [TB, 2, 2, 6 1.2]
daśame 'han sarparājñiyā ṛgbhiḥ stuvanti | [TB, 2, 2, 6 1.3]
yajñasyaivāntaṃ gatvā | [TB, 2, 2, 6 1.4]
annādyam avarundhate | [TB, 2, 2, 6 1.5]
tisṛbhiḥ stuvanti | [TB, 2, 2, 6 1.6]
traya ime lokāḥ | [TB, 2, 2, 6 1.7]
ebhya eva lokebhyo 'nnādyam avarundhate | [TB, 2, 2, 6 1.8]
pṛśnivatīr bhavanti | [TB, 2, 2, 6 1.9]
annaṃ vai pṛśni | [TB, 2, 2, 6 1.10]
annam evāvarundhate | [TB, 2, 2, 6 2.1]
manasā prastauti | [TB, 2, 2, 6 2.2]
manasodgāyati | [TB, 2, 2, 6 2.3]
manasā pratiharati | [TB, 2, 2, 6 2.4]
mana iva hi prajāpatiḥ | [TB, 2, 2, 6 2.5]
prajāpater āptyai | [TB, 2, 2, 6 2.6]
devā vai sarpāḥ | [TB, 2, 2, 6 2.7]
teṣām iyaṃ rājñī | [TB, 2, 2, 6 2.8]
yat sarparājñiyā ṛgbhiḥ stuvanti | [TB, 2, 2, 6 2.9]
asyām eva pratitiṣṭhanti | [TB, 2, 2, 6 2.10]
caturhotṝn hotā vyācaṣṭe | [TB, 2, 2, 6 3.1]
stutam anuśaṃsati śāntyai | [TB, 2, 2, 6 3.2]
anto vā eṣa yajñasya | [TB, 2, 2, 6 3.3]
yad daśamam ahaḥ | [TB, 2, 2, 6 3.4]
etat khalu vai devānāṃ paramaṃ guhyaṃ brahma | [TB, 2, 2, 6 3.5]
yac caturhotāraḥ | [TB, 2, 2, 6 3.6]
daśame 'haṃś caturhotṝn vyācaṣṭe | [TB, 2, 2, 6 3.7]
yajñasyaivāntaṃ gatvā | [TB, 2, 2, 6 3.8]
paramaṃ devānāṃ guhyaṃ brahmāvarundhe | [TB, 2, 2, 6 3.9]
tad eva prakāśaṃ gamayati | [TB, 2, 2, 6 3.10]
tad enaṃ prakāśaṃ gatam | [TB, 2, 2, 6 4.1]
prakāśaṃ prajānāṃ gamayati | [TB, 2, 2, 6 4.2]
vācaṃ yacchati | [TB, 2, 2, 6 4.3]
yajñasya dhṛtyai | [TB, 2, 2, 6 4.4]
yajamānadevatyaṃ vā ahaḥ | [TB, 2, 2, 6 4.5]
bhrātṛvyadevatyā rātriḥ | [TB, 2, 2, 6 4.6]
ahnā rātriṃ dhyāyet | [TB, 2, 2, 6 4.7]
bhrātṛvyasyaiva tal lokaṃ vṛṅkte | [TB, 2, 2, 6 4.8]
yad divā vācaṃ visṛjet | [TB, 2, 2, 6 4.9]
ahar bhrātṛvyāyocchiṃṣet | [TB, 2, 2, 6 4.10]
yan naktaṃ visṛjet | [TB, 2, 2, 6 4.11]
rātriṃ bhrātṛvyāyocchiṃṣet | [TB, 2, 2, 6 4.12]
adhivṛkṣasūrye vācaṃ visṛjati | [TB, 2, 2, 6 4.13]
etāvantam evāsmai lokam ucchiṃṣati | [TB, 2, 2, 6 4.14]
yāvad ādityo 'stameti | [TB, 2, 2, 6 4.15]
{TB, 2, 2, 7}
prajāpatiḥ prajā asṛjata | [TB, 2, 2, 7 1.1]
tāḥ sṛṣṭāḥ samaśliṣyan | [TB, 2, 2, 7 1.2]
tā rūpeṇānuprāviśat | [TB, 2, 2, 7 1.3]
tasmād āhuḥ | [TB, 2, 2, 7 1.4]
rūpaṃ vai prajāpatir iti | [TB, 2, 2, 7 1.5]
tā nāmnānuprāviśat | [TB, 2, 2, 7 1.6]
tasmād āhuḥ | [TB, 2, 2, 7 1.7]
nāma vai prajāpatir iti | [TB, 2, 2, 7 1.8]
tasmād apy āmitrau saṃgatya | [TB, 2, 2, 7 1.9]
nāmnā ceddhvayete | [TB, 2, 2, 7 1.10]
mitram eva bhavataḥ | [TB, 2, 2, 7 2.1]
prajāpatir devāsurān asṛjata | [TB, 2, 2, 7 2.2]
sa indram api nāsṛjata | [TB, 2, 2, 7 2.3]
taṃ devā abruvan | [TB, 2, 2, 7 2.4]
indraṃ no janayeti | [TB, 2, 2, 7 2.5]
sa ātmann indram apaśyat | [TB, 2, 2, 7 2.6]
tam asṛjata | [TB, 2, 2, 7 2.7]
taṃ triṣṭub vīryaṃ bhūtvānuprāviśat | [TB, 2, 2, 7 2.8]
tasya vajraḥ pañcadaśo hasta āpadyata | [TB, 2, 2, 7 2.9]
tenodayyāsurān abhyabhavat | [TB, 2, 2, 7 2.10]
ya evaṃ veda | [TB, 2, 2, 7 3.1]
abhi bhrātṛvyān bhavati | [TB, 2, 2, 7 3.2]
te devā asurair vijitya | [TB, 2, 2, 7 3.3]
suvargaṃ lokam āyan | [TB, 2, 2, 7 3.4]
te 'muṣmiṃlloke vyakṣudhyan | [TB, 2, 2, 7 3.5]
te 'bruvan | [TB, 2, 2, 7 3.6]
amutaḥ pradānaṃ vā upajijīvimeti | [TB, 2, 2, 7 3.7]
te saptahotāraṃ yajñaṃ vidhāyāyāsyam | [TB, 2, 2, 7 3.8]
āṅgīrasaṃ prāhiṇvan | [TB, 2, 2, 7 3.9]
etenāmutra kalpayeti | [TB, 2, 2, 7 3.10]
tasya vā iyaṃ kﾱptiḥ | [TB, 2, 2, 7 4.1]
yad idaṃ kiṃ ca | [TB, 2, 2, 7 4.2]
ya evaṃ veda | [TB, 2, 2, 7 4.3]
kalpate 'smai | [TB, 2, 2, 7 4.4]
sa vā ayaṃ manuṣyeṣu yajñaḥ saptahotā | [TB, 2, 2, 7 4.5]
amutra sadbhyo devebhyo havyaṃ vahati | [TB, 2, 2, 7 4.6]
ya evaṃ veda | [TB, 2, 2, 7 4.7]
upainaṃ yajño namati | [TB, 2, 2, 7 4.8]
so 'manyata | [TB, 2, 2, 7 4.9]
abhi vā ime 'smāl lokād amuṃ lokaṃ kamiṣyanta iti | [TB, 2, 2, 7 4.10]
sa vācaspate hṛd iti vyāharat | [TB, 2, 2, 7 4.11]
tasmāt putro hṛdayam | [TB, 2, 2, 7 4.12]
tasmād asmāl lokād amuṃ lokaṃ nābhikāmayante | [TB, 2, 2, 7 4.13]
putro hi hṛdayam | [TB, 2, 2, 7 4.14]
{TB, 2, 2, 8}
devā vai caturhotṛbhir yajñam atanvata | [TB, 2, 2, 8 1.1]
te vi pāpmanā bhrātṛvyeṇājayanta | [TB, 2, 2, 8 1.2]
abhi suvargaṃ lokam ajayan | [TB, 2, 2, 8 1.3]
ya evaṃ vidvāṃś caturhotṛbhir yajñaṃ tanute | [TB, 2, 2, 8 1.4]
vi pāpmanā bhrātṛvyeṇa jayate | [TB, 2, 2, 8 1.5]
abhi suvargaṃ lokaṃ jayati | [TB, 2, 2, 8 1.6]
ṣaḍḍhotrā prāyaṇīyam āsādayati | [TB, 2, 2, 8 1.7]
amuṣmai vai lokāya ṣaḍḍhotā | [TB, 2, 2, 8 1.8]
ghnanti khalu vā etat somam | [TB, 2, 2, 8 1.9]
yad abhiṣuṇvanti | [TB, 2, 2, 8 1.10]
ṛjudhaivainam amuṃ lokaṃ gamayati | [TB, 2, 2, 8 2.1]
caturhotrātithyam | [TB, 2, 2, 8 2.2]
yaśo vai caturhotā | [TB, 2, 2, 8 2.3]
yaśa evātman dhatte | [TB, 2, 2, 8 2.4]
pañcahotrā paśum upasādayati | [TB, 2, 2, 8 2.5]
suvargyo vai pañcahotā | [TB, 2, 2, 8 2.6]
yajamānaḥ paśuḥ | [TB, 2, 2, 8 2.7]
yajamānam eva suvargaṃ lokaṃ gamayati | [TB, 2, 2, 8 2.8]
grahān gṛhītvā saptahotāraṃ juhoti | [TB, 2, 2, 8 2.9]
indriyaṃ vai saptahotā | [TB, 2, 2, 8 2.10]
indriyam evātman dhatte | [TB, 2, 2, 8 3.1]
yo vai caturhotṝn anusavanaṃ tarpayati | [TB, 2, 2, 8 3.2]
tṛpyati prajayā paśubhiḥ | [TB, 2, 2, 8 3.3]
upainaṃ somapītho namati | [TB, 2, 2, 8 3.4]
bahiṣpavamāne daśahotāraṃ vyācakṣīta | [TB, 2, 2, 8 3.5]
mādhyandine pavamāne caturhotāram | [TB, 2, 2, 8 3.6]
ārbhave pavamāne pañcahotāram | [TB, 2, 2, 8 3.7]
pitṛyajñe ṣaḍḍhotāram | [TB, 2, 2, 8 3.8]
yajñāyajñiyasya stotre saptahotāram | [TB, 2, 2, 8 3.9]
anusavanam evaināṃs tarpayati | [TB, 2, 2, 8 3.10]
tṛpyati prajayā paśubhiḥ | [TB, 2, 2, 8 4.1]
upainaṃ somapītho namati | [TB, 2, 2, 8 4.2]
devā vai caturhotṛbhiḥ sattram āsata | [TB, 2, 2, 8 4.3]
ṛddhiparimitaṃ yaśaskāmāḥ | [TB, 2, 2, 8 4.4]
te 'bruvan | [TB, 2, 2, 8 4.5]
yan naḥ prathamaṃ yaśa ṛchāt | [TB, 2, 2, 8 4.6]
sarveṣāṃ nas tat sahāsad iti | [TB, 2, 2, 8 4.7]
somaś caturhotrā | [TB, 2, 2, 8 4.8]
agniḥ pañcahotrā | [TB, 2, 2, 8 4.9]
dhātā ṣaḍḍhotrā | [TB, 2, 2, 8 4.10]
indraḥ saptahotrā | [TB, 2, 2, 8 5.1]
prajāpatir daśahotrā | [TB, 2, 2, 8 5.2]
teṣāṃ somaṃ rājānaṃ yaśa ārchat | [TB, 2, 2, 8 5.3]
tan nyakāmayata | [TB, 2, 2, 8 5.4]
tenāpākrāmat | [TB, 2, 2, 8 5.5]
tena pralāyam acarat | [TB, 2, 2, 8 5.6]
taṃ devāḥ praiṣaiḥ praiṣam aicchan | [TB, 2, 2, 8 5.7]
tat praiṣāṇāṃ praiṣatvam | [TB, 2, 2, 8 5.8]
nividbhir nyavedayan | [TB, 2, 2, 8 5.9]
tan nividāṃ nivittvam | [TB, 2, 2, 8 5.10]
āprībhir āpnuvan | [TB, 2, 2, 8 6.1]
tad āprīṇām āpritvam | [TB, 2, 2, 8 6.2]
tam aghnan | [TB, 2, 2, 8 6.3]
tasya yaśo vyagṛhṇata | [TB, 2, 2, 8 6.4]
te grahā abhavan | [TB, 2, 2, 8 6.5]
tad grahāṇāṃ grahatvam | [TB, 2, 2, 8 6.6]
yasyaivaṃ viduṣo grahā gṛhyante | [TB, 2, 2, 8 6.7]
tasya tv eva gṛhītāḥ | [TB, 2, 2, 8 6.8]
te 'bruvan | [TB, 2, 2, 8 6.9]
yo vai naḥ śreṣṭho 'bhūt | [TB, 2, 2, 8 6.10]
tam avadhiṣma | [TB, 2, 2, 8 7.1]
punar imaṃ suvāmahā iti | [TB, 2, 2, 8 7.2]
taṃ chandobhir asuvanta | [TB, 2, 2, 8 7.3]
tac chandasāṃ chandastvam | [TB, 2, 2, 8 7.4]
sāmnā samānayan | [TB, 2, 2, 8 7.5]
tat sāmnaḥ sāmatvam | [TB, 2, 2, 8 7.6]
ukthair udasthāpayan | [TB, 2, 2, 8 7.7]
tad ukthānām ukthatvam | [TB, 2, 2, 8 7.8]
ya evaṃ veda | [TB, 2, 2, 8 7.9]
praty eva tiṣṭhati | [TB, 2, 2, 8 7.10]
sarvam āyur eti | [TB, 2, 2, 8 8.1]
somo vai yaśaḥ | [TB, 2, 2, 8 8.2]
ya evaṃ vidvānt somam āgacchati | [TB, 2, 2, 8 8.3]
yaśa evainam ṛcchati | [TB, 2, 2, 8 8.4]
tasmād āhuḥ | [TB, 2, 2, 8 8.5]
yaś caivaṃ veda yaś ca na | [TB, 2, 2, 8 8.6]
tāv ubhau somam āgacchataḥ | [TB, 2, 2, 8 8.7]
somo hi yaśaḥ | [TB, 2, 2, 8 8.8]
taṃ tvāva yaśa ṛcchatīty āhuḥ | [TB, 2, 2, 8 8.9]
yaḥ some somaṃ prāheti | [TB, 2, 2, 8 8.10]
tasmāt some somaḥ procyaḥ | [TB, 2, 2, 8 8.11]
yaśa evainam ṛcchati | [TB, 2, 2, 8 8.12]
{TB, 2, 2, 9}
idaṃ vā agre naiva kiṃcanāsīt | [TB, 2, 2, 9 1.1]
na dyaur āsīt | [TB, 2, 2, 9 1.2]
na pṛthivī | [TB, 2, 2, 9 1.3]
nāntarikṣam | [TB, 2, 2, 9 1.4]
tad asad eva san mano 'kuruta syām iti | [TB, 2, 2, 9 1.5]
tad atapyata | [TB, 2, 2, 9 1.6]
tasmāt tepānād dhūmo 'jāyata | [TB, 2, 2, 9 1.7]
tad bhūyo 'tapyata | [TB, 2, 2, 9 1.8]
tasmāt tepānād agnir ajāyata | [TB, 2, 2, 9 1.9]
tad bhūyo 'tapyata | [TB, 2, 2, 9 1.10]
tasmāt tepānāj jyotir ajāyata | [TB, 2, 2, 9 2.1]
tad bhūyo 'tapyata | [TB, 2, 2, 9 2.2]
tasmāt tepānād arcir ajāyata | [TB, 2, 2, 9 2.3]
tad bhūyo 'tapyata | [TB, 2, 2, 9 2.4]
tasmāt tepānān marīcayo 'jāyanta | [TB, 2, 2, 9 2.5]
tad bhūyo 'tapyata | [TB, 2, 2, 9 2.6]
tasmāt tepānād udārā ajāyanta | [TB, 2, 2, 9 2.7]
tad bhūyo 'tapyata | [TB, 2, 2, 9 2.8]
tad abhram iva samahanyata | [TB, 2, 2, 9 2.9]
tad vastim abhinat | [TB, 2, 2, 9 2.10]
sa samudro 'bhavat | [TB, 2, 2, 9 3.1]
tasmāt samudrasya na pibanti | [TB, 2, 2, 9 3.2]
prajananam iva hi manyante | [TB, 2, 2, 9 3.3]
tasmāt paśor jāyamānād āpaḥ purastād yanti | [TB, 2, 2, 9 3.4]
tad daśahotānvasṛjyata | [TB, 2, 2, 9 3.5]
prajāpatir vai daśahotā | [TB, 2, 2, 9 3.6]
ya evaṃ tapaso vīryaṃ vidvāṃs tapyate | [TB, 2, 2, 9 3.7]
bhavaty eva | [TB, 2, 2, 9 3.8]
tad vā idam āpaḥ salilam āsīt | [TB, 2, 2, 9 3.9]
so 'rodīt prajāpatiḥ | [TB, 2, 2, 9 3.10]
sa kasmā ajñi | [TB, 2, 2, 9 4.1]
yady asyā apratiṣṭhāyā iti | [TB, 2, 2, 9 4.2]
yad apsv avāpadyata | [TB, 2, 2, 9 4.3]
sā pṛthivy abhavat | [TB, 2, 2, 9 4.4]
yad vyamṛṣṭa | [TB, 2, 2, 9 4.5]
tad antarikṣam abhavat | [TB, 2, 2, 9 4.6]
yad ūrdhvam udamṛṣṭa | [TB, 2, 2, 9 4.7]
sā dyaur abhavat | [TB, 2, 2, 9 4.8]
yad arodīt | [TB, 2, 2, 9 4.9]
tad anayo rodastvam | [TB, 2, 2, 9 4.10]
ya evaṃ veda | [TB, 2, 2, 9 5.1]
nāsya gṛhe rudanti | [TB, 2, 2, 9 5.2]
etad vā eṣāṃ lokānāṃ janma | [TB, 2, 2, 9 5.3]
ya evam eṣāṃ lokānāṃ janma veda | [TB, 2, 2, 9 5.4]
naiṣu lokeṣv ārtim ārcchati | [TB, 2, 2, 9 5.5]
sa imāṃ pratiṣṭhām avindata | [TB, 2, 2, 9 5.6]
sa imāṃ pratiṣṭhāṃ vittvākāmayata prajāyeyeti | [TB, 2, 2, 9 5.7]
sa tapo 'tapyata | [TB, 2, 2, 9 5.8]
so 'ntarvān abhavat | [TB, 2, 2, 9 5.9]
sa jaghanād asurān asṛjata | [TB, 2, 2, 9 5.10]
tebhyo mṛnmaye pātre 'nnam aduhat | [TB, 2, 2, 9 6.1]
yāsya sā tanūr āsīt | [TB, 2, 2, 9 6.2]
tām apāhata | [TB, 2, 2, 9 6.3]
sā tamisrābhavat | [TB, 2, 2, 9 6.4]
so 'kāmayata prajāyeyeti | [TB, 2, 2, 9 6.5]
sa tapo 'tapyata | [TB, 2, 2, 9 6.6]
so 'ntarvān abhavat | [TB, 2, 2, 9 6.7]
sa prajananād eva prajā asṛjata | [TB, 2, 2, 9 6.8]
tasmād imā bhūyiṣṭhāḥ | [TB, 2, 2, 9 6.9]
prajananāddhy enā asṛjata | [TB, 2, 2, 9 6.10]
tābhyo dārumaye pātre payo 'duhat | [TB, 2, 2, 9 7.1]
yāsya sā tanūr āsīt | [TB, 2, 2, 9 7.2]
tām apāhata sā jyotsnābhavat | [TB, 2, 2, 9 7.3]
so 'kāmayata prajāyeyeti | [TB, 2, 2, 9 7.4]
sa tapo 'tapyata | [TB, 2, 2, 9 7.5]
so 'ntarvān abhavat | [TB, 2, 2, 9 7.6]
sa upapakṣābhyām evartūn asṛjata | [TB, 2, 2, 9 7.7]
tebhyo rajate pātre ghṛtam aduhat | [TB, 2, 2, 9 7.8]
yāsya sā tanūr āsīt | [TB, 2, 2, 9 7.9]
tām apāhata | [TB, 2, 2, 9 8.1]
so 'horātrayoḥ sandhir abhavat | [TB, 2, 2, 9 8.2]
so 'kāmayata prajāyeyeti | [TB, 2, 2, 9 8.3]
sa tapo 'tapyata | [TB, 2, 2, 9 8.4]
so 'ntarvān abhavat | [TB, 2, 2, 9 8.5]
sa mukhād devān asṛjata | [TB, 2, 2, 9 8.6]
tebhyo harite pātre somam aduhat | [TB, 2, 2, 9 8.7]
yāsya sā tanūr āsīt | [TB, 2, 2, 9 8.8]
tām apāhata | [TB, 2, 2, 9 8.9]
tad ahar abhavat | [TB, 2, 2, 9 8.10]
ete vai prajāpater dohāḥ | [TB, 2, 2, 9 9.1]
ya evaṃ veda | [TB, 2, 2, 9 9.2]
duha eva prajāḥ | [TB, 2, 2, 9 9.3]
divā vai no 'bhūd iti | [TB, 2, 2, 9 9.4]
tad devānāṃ devatvam | [TB, 2, 2, 9 9.5]
ya evaṃ devānāṃ devatvaṃ veda | [TB, 2, 2, 9 9.6]
devavān eva bhavati | [TB, 2, 2, 9 9.7]
etad vā ahorātrāṇāṃ janma | [TB, 2, 2, 9 9.8]
ya evam ahorātrāṇāṃ janma veda | [TB, 2, 2, 9 9.9]
nāhorātreṣv ārtim ārcchati | [TB, 2, 2, 9 9.10]
asato 'dhi mano 'sṛjyata | [TB, 2, 2, 9 10.1]
manaḥ prajāpatim asṛjata | [TB, 2, 2, 9 10.2]
prajāpatiḥ prajā asṛjata | [TB, 2, 2, 9 10.3]
tad vā idaṃ manasy eva paramaṃ pratiṣṭhitam | [TB, 2, 2, 9 10.4]
yad idaṃ kiṃ ca | [TB, 2, 2, 9 10.5]
tad etacchvovasyasaṃ nāma brahma | [TB, 2, 2, 9 10.6]
vyucchantī vyucchanty asmai vasyasī vasyasī vyucchati | [TB, 2, 2, 9 10.7]
prajāyate prajayā paśubhiḥ | [TB, 2, 2, 9 10.8]
pra parameṣṭhino mātrām āpnoti | [TB, 2, 2, 9 10.9]
ya evaṃ veda | [TB, 2, 2, 9 10.10]
{TB, 2, 2, 10}
prajāpatir indram asṛjatānujāvaraṃ devānām | [TB, 2, 2, 10 1.1]
taṃ prāhiṇot | [TB, 2, 2, 10 1.2]
parehi | [TB, 2, 2, 10 1.3]
eteṣāṃ devānām adhipatir edhīti | [TB, 2, 2, 10 1.4]
taṃ devā abruvan | [TB, 2, 2, 10 1.5]
kas tvam asi | [TB, 2, 2, 10 1.6]
vayaṃ vai tvacchreyāṃsaḥ sma iti | [TB, 2, 2, 10 1.7]
so 'bravīt | [TB, 2, 2, 10 1.8]
kas tvam asi vayaṃ vai tvacchreyāṃsaḥ sma iti mā devā avocann iti | [TB, 2, 2, 10 1.9]
atha vā idaṃ tarhi prajāpatau hara āsīt | [TB, 2, 2, 10 1.10]
yad asminn āditye | [TB, 2, 2, 10 2.1]
tad enam abravīt | [TB, 2, 2, 10 2.2]
etan me prayaccha | [TB, 2, 2, 10 2.3]
athāham eteṣāṃ devānām adhipatir bhaviṣyāmīti | [TB, 2, 2, 10 2.4]
ko 'haṃ syām ity abravīt | [TB, 2, 2, 10 2.5]
etat pradāyeti | [TB, 2, 2, 10 2.6]
etat syā ity abravīt | [TB, 2, 2, 10 2.7]
yad etad bravīṣīti | [TB, 2, 2, 10 2.8]
ko ha vai nāma prajāpatiḥ | [TB, 2, 2, 10 2.9]
ya evaṃ veda | [TB, 2, 2, 10 2.10]
vidur enaṃ nāmnā | [TB, 2, 2, 10 3.1]
tad asmai rukmaṃ kṛtvā pratyamuñcat | [TB, 2, 2, 10 3.2]
tato vā indro devānām adhipatir abhavat | [TB, 2, 2, 10 3.3]
ya evaṃ veda | [TB, 2, 2, 10 3.4]
adhipatir eva samānānāṃ bhavati | [TB, 2, 2, 10 3.5]
so 'manyata | [TB, 2, 2, 10 3.6]
kiṃ kiṃ vā akaram iti | [TB, 2, 2, 10 3.7]
sa candraṃ ma āhareti prālapat | [TB, 2, 2, 10 3.8]
tac candramasaś candramastvam | [TB, 2, 2, 10 3.9]
ya evaṃ veda | [TB, 2, 2, 10 3.10]
candravān eva bhavati | [TB, 2, 2, 10 4.1]
taṃ devā abruvan | [TB, 2, 2, 10 4.2]
suvīryo maryā yathā gopāyata iti | [TB, 2, 2, 10 4.3]
tat sūryasya sūryatvam | [TB, 2, 2, 10 4.4]
ya evaṃ veda | [TB, 2, 2, 10 4.5]
nainaṃ dabhnoti | [TB, 2, 2, 10 4.6]
kaś ca nāsmin vā idam indriyaṃ pratyasthād iti | [TB, 2, 2, 10 4.7]
tad indrasyendratvam | [TB, 2, 2, 10 4.8]
ya evaṃ veda | [TB, 2, 2, 10 4.9]
indriyāvy eva bhavati | [TB, 2, 2, 10 4.10]
ayaṃ vā idaṃ paramo 'bhūd iti | [TB, 2, 2, 10 5.1]
tat parameṣṭhinaḥ parameṣṭhitvam | [TB, 2, 2, 10 5.2]
ya evaṃ veda | [TB, 2, 2, 10 5.3]
paramām eva kāṣṭhāṃ gacchati | [TB, 2, 2, 10 5.4]
taṃ devāḥ samantaṃ paryaviśan | [TB, 2, 2, 10 5.5]
vasavaḥ purastāt | [TB, 2, 2, 10 5.6]
rudrā dakṣiṇataḥ | [TB, 2, 2, 10 5.7]
ādityāḥ paścāt | [TB, 2, 2, 10 5.8]
viśve devā uttarataḥ | [TB, 2, 2, 10 5.9]
aṅgirasaḥ pratyañcam | [TB, 2, 2, 10 5.10]
sādhyāḥ parāñcam | [TB, 2, 2, 10 6.1]
ya evaṃ veda | [TB, 2, 2, 10 6.2]
upainaṃ samānāḥ saṃviśanti | [TB, 2, 2, 10 6.3]
sa prajāpatir eva bhūtvā prajā āvayat | [TB, 2, 2, 10 6.4]
tā asmai nātiṣṭhantānnādyāya | [TB, 2, 2, 10 6.5]
tā mukhaṃ purastāt paśyantīḥ | [TB, 2, 2, 10 6.6]
dakṣiṇataḥ paryāyan | [TB, 2, 2, 10 6.7]
sa dakṣiṇataḥ paryavartayata | [TB, 2, 2, 10 6.8]
tā mukhaṃ purastāt paśyantīḥ | [TB, 2, 2, 10 6.9]
mukhaṃ dakṣiṇataḥ | [TB, 2, 2, 10 6.10]
paścāt paryāyan | [TB, 2, 2, 10 7.1]
sa paścāt paryavartayata | [TB, 2, 2, 10 7.2]
tā mukhaṃ purastāt paśyantīḥ | [TB, 2, 2, 10 7.3]
mukhaṃ dakṣiṇataḥ | [TB, 2, 2, 10 7.4]
mukhaṃ paścāt | [TB, 2, 2, 10 7.5]
uttarataḥ paryāyan | [TB, 2, 2, 10 7.6]
sā uttarataḥ paryavartayata | [TB, 2, 2, 10 7.7]
tā mukhaṃ purastāt paśyantīḥ | [TB, 2, 2, 10 7.8]
mukhaṃ dakṣiṇataḥ | [TB, 2, 2, 10 7.9]
mukham uttarataḥ | [TB, 2, 2, 10 7.10]
ūrdhvā udāyan | [TB, 2, 2, 10 7.11]
sa upariṣṭān nyavartayata | [TB, 2, 2, 10 7.12]
tāḥ sarvatomukho bhūtvāvayat | [TB, 2, 2, 10 7.13]
tato vai tasmai prajā atiṣṭhantānnādyāya | [TB, 2, 2, 10 7.14]
ya evaṃ vidvān pari ca vartayate ni ca | [TB, 2, 2, 10 7.15]
prajāpatir eva bhūtvā prajā atti | [TB, 2, 2, 10 7.16]
tiṣṭhante 'smai prajā annādyāya | [TB, 2, 2, 10 7.17]
annāda eva bhavati | [TB, 2, 2, 10 7.18]
{TB, 2, 2, 11}
prajāpatir akāmayata bahor bhūyānt syām iti | [TB, 2, 2, 11 1.1]
sa etaṃ daśahotāram apaśyat | [TB, 2, 2, 11 1.2]
taṃ prāyuṅkta | [TB, 2, 2, 11 1.3]
tasya prayukti bahor bhūyān abhavat | [TB, 2, 2, 11 1.4]
yaḥ kāmayeta bahor bhūyānt syām iti | [TB, 2, 2, 11 1.5]
sa daśahotāraṃ prayuñjīta | [TB, 2, 2, 11 1.6]
bahor eva bhūyān bhavati | [TB, 2, 2, 11 1.7]
so 'kāmayata vīro ma ājāyeteti | [TB, 2, 2, 11 1.8]
sa daśahotuś caturhotāraṃ niramimīta | [TB, 2, 2, 11 1.9]
taṃ prāyuṅkta | [TB, 2, 2, 11 1.10]
tasya prayuktīndro 'jāyata | [TB, 2, 2, 11 2.1]
yaḥ kāmayeta vīro ma ājāyeteti | [TB, 2, 2, 11 2.2]
sa caturhotāraṃ prayuñjīta | [TB, 2, 2, 11 2.3]
āsya vīro jāyate | [TB, 2, 2, 11 2.4]
so 'kāmayata paśumānt syām iti | [TB, 2, 2, 11 2.5]
sa caturhotuḥ pañcahotāraṃ niramimīta | [TB, 2, 2, 11 2.6]
taṃ prāyuṅkta | [TB, 2, 2, 11 2.7]
tasya prayukti paśumān abhavat | [TB, 2, 2, 11 2.8]
yaḥ kāmayeta paśumānt syām iti | [TB, 2, 2, 11 2.9]
sa pañcahotāraṃ prayuñjīta | [TB, 2, 2, 11 2.10]
paśumān eva bhavati | [TB, 2, 2, 11 3.1]
so 'kāmayatartavo me kalperann iti | [TB, 2, 2, 11 3.2]
sa pañcahotuḥ ṣaḍḍhotāraṃ niramimīta | [TB, 2, 2, 11 3.3]
taṃ prāyuṅkta | [TB, 2, 2, 11 3.4]
tasya prayukty ṛtavo 'smā akalpanta | [TB, 2, 2, 11 3.5]
yaḥ kāmayetartavo me kalperann iti | [TB, 2, 2, 11 3.6]
sa ṣaḍḍhotāraṃ prayuñjīta | [TB, 2, 2, 11 3.7]
kalpante 'smā ṛtavaḥ | [TB, 2, 2, 11 3.8]
so 'kāmayata somapaḥ somayājī syām | [TB, 2, 2, 11 3.9]
ā me somapaḥ somayājī jāyeteti | [TB, 2, 2, 11 3.10]
sa ṣaḍḍhotuḥ saptahotāraṃ niramimīta | [TB, 2, 2, 11 4.1]
taṃ prāyuṅkta | [TB, 2, 2, 11 4.2]
tasya prayukti somapaḥ somayājy abhavat | [TB, 2, 2, 11 4.3]
āsya somapaḥ somayājy ajāyata | [TB, 2, 2, 11 4.4]
yaḥ kāmayeta somapaḥ somayājī syām | [TB, 2, 2, 11 4.5]
ā me somapaḥ somayājī jāyeteti | [TB, 2, 2, 11 4.6]
sa saptahotāraṃ prayuñjīta | [TB, 2, 2, 11 4.7]
somapa eva somayājī bhavati | [TB, 2, 2, 11 4.8]
āsya somapaḥ somayājī jāyate | [TB, 2, 2, 11 4.9]
sa vā eṣa paśuḥ pañcadhā pratitiṣṭhati | [TB, 2, 2, 11 4.10]
padbhir mukhena | [TB, 2, 2, 11 5.1]
te devāḥ paśūn vittvā | [TB, 2, 2, 11 5.2]
suvargaṃ lokam āyan | [TB, 2, 2, 11 5.3]
te 'muṣmiṃlloke vyakṣudhyan | [TB, 2, 2, 11 5.4]
te 'bruvan | [TB, 2, 2, 11 5.5]
amutaḥ pradānaṃ vā upajijīvimeti | [TB, 2, 2, 11 5.6]
te saptahotāraṃ yajñaṃ vidhāyāyāsyam | [TB, 2, 2, 11 5.7]
āṅgīrasaṃ prāhiṇvan | [TB, 2, 2, 11 5.8]
etenāmutra kalpayeti | [TB, 2, 2, 11 5.9]
tasya vā iyaṃ kﾱptiḥ | [TB, 2, 2, 11 5.10]
yad idaṃ kiñca | [TB, 2, 2, 11 6.1]
ya evaṃ veda kalpate 'smai | [TB, 2, 2, 11 6.2]
sa vā ayaṃ manuṣyeṣu yajñaḥ saptahotā | [TB, 2, 2, 11 6.3]
amutra sadbhyo devebhyo havyaṃ vahati | [TB, 2, 2, 11 6.4]
ya evaṃ veda | [TB, 2, 2, 11 6.5]
upainaṃ yajño namati | [TB, 2, 2, 11 6.6]
yo vai caturhotṝṇāṃ nidānaṃ veda | [TB, 2, 2, 11 6.7]
nidānavān bhavati | [TB, 2, 2, 11 6.8]
agnihotraṃ vai daśahotur nidānam | [TB, 2, 2, 11 6.9]
darśapūrṇamāsau caturhotuḥ | [TB, 2, 2, 11 6.10]
cāturmāsyāni pañcahotuḥ | [TB, 2, 2, 11 6.11]
paśubandhaḥ ṣaḍḍhotuḥ | [TB, 2, 2, 11 6.12]
saumyo 'dhvaraḥ saptahotuḥ | [TB, 2, 2, 11 6.13]
etad vai caturhotṝṇāṃ nidānam | [TB, 2, 2, 11 6.14]
ya evaṃ veda | [TB, 2, 2, 11 6.15]
nidānavān bhavati | [TB, 2, 2, 11 6.16]
{TB, 2, 3, 1}
brahmavādino vadanti | [TB, 2, 3, 1 1.1]
kiṃ caturhotṝṇāṃ caturhotṛtvam iti | [TB, 2, 3, 1 1.2]
yad evaiṣu caturdhā hotāraḥ | [TB, 2, 3, 1 1.3]
tena caturhotāraḥ | [TB, 2, 3, 1 1.4]
tasmāc caturhotāra ucyante | [TB, 2, 3, 1 1.5]
tac caturhotṝṇāṃ caturhotṛtvam | [TB, 2, 3, 1 1.6]
somo vai caturhotā | [TB, 2, 3, 1 1.7]
agniḥ pañcahotā | [TB, 2, 3, 1 1.8]
dhātā ṣaḍḍhotā | [TB, 2, 3, 1 1.9]
indraḥ saptahotā | [TB, 2, 3, 1 1.10]
prajāpatir daśahotā | [TB, 2, 3, 1 2.1]
ya evaṃ caturhotṝṇām ṛddhiṃ veda | [TB, 2, 3, 1 2.2]
ṛdhnoty eva | [TB, 2, 3, 1 2.3]
ya eṣām evaṃ bandhutāṃ veda | [TB, 2, 3, 1 2.4]
bandhumān bhavati | [TB, 2, 3, 1 2.5]
ya eṣām evaṃ kﾱptiṃ veda | [TB, 2, 3, 1 2.6]
kalpate 'smai | [TB, 2, 3, 1 2.7]
ya eṣām evam āyatanaṃ veda | [TB, 2, 3, 1 2.8]
āyatanavān bhavati | [TB, 2, 3, 1 2.9]
ya eṣām evaṃ pratiṣṭhāṃ veda | [TB, 2, 3, 1 2.10]
praty eva tiṣṭhati | [TB, 2, 3, 1 3.1]
brahmavādino vadanti | [TB, 2, 3, 1 3.2]
daśahotā caturhotā | [TB, 2, 3, 1 3.3]
pañcahotā ṣaḍḍhotā saptahotā | [TB, 2, 3, 1 3.4]
atha kasmāc caturhotāra ucyanta iti | [TB, 2, 3, 1 3.5]
indro vai caturhotā | [TB, 2, 3, 1 3.6]
indraḥ khalu vai śreṣṭho devatānām upadeśanāt | [TB, 2, 3, 1 3.7]
ya evam indraṃ śreṣṭhaṃ devatānām upadeśanād veda | [TB, 2, 3, 1 3.8]
vasiṣṭhaḥ samānānāṃ bhavati | [TB, 2, 3, 1 3.9]
tasmācchreṣṭham āyantaṃ prathamenaivānubudhyante | [TB, 2, 3, 1 3.10]
ayam āgan | [TB, 2, 3, 1 3.11]
ayam avāsād iti | [TB, 2, 3, 1 3.12]
kīrtir asya pūrvāgacchati janatām āyataḥ | [TB, 2, 3, 1 3.13]
atho enaṃ prathamenaivānubudhyante | [TB, 2, 3, 1 3.14]
ayam āgan | [TB, 2, 3, 1 3.15]
ayam avāsād iti | [TB, 2, 3, 1 3.16]
{TB, 2, 3, 2}
dakṣiṇāṃ pratigrahīṣyant saptadaśa kṛtvo 'pānyāt | [TB, 2, 3, 2 1.1]
ātmānam eva samindhe | [TB, 2, 3, 2 1.2]
tejase vīryāya | [TB, 2, 3, 2 1.3]
atho prajāpatir evaināṃ bhūtvā pratigṛhṇāti | [TB, 2, 3, 2 1.4]
ātmano 'nārtyai | [TB, 2, 3, 2 1.5]
yady enam ārtvijyād vṛtaṃ santaṃ nirhareran | [TB, 2, 3, 2 1.6]
āgnīdhre juhuyād daśahotāram | [TB, 2, 3, 2 1.7]
caturgṛhītenājyena | [TB, 2, 3, 2 1.8]
purastāt pratyaṅ tiṣṭhan | [TB, 2, 3, 2 1.9]
pratilomaṃ vigrāham | [TB, 2, 3, 2 1.10]
prāṇān evāsyopadāsayati | [TB, 2, 3, 2 2.1]
yady enaṃ punar upaśikṣeyuḥ | [TB, 2, 3, 2 2.2]
āgnīdhra eva juhuyād daśahotāram | [TB, 2, 3, 2 2.3]
caturgṛhītenājyena | [TB, 2, 3, 2 2.4]
paścāt prāṅ āsīnaḥ | [TB, 2, 3, 2 2.5]
anulomam avigrāham | [TB, 2, 3, 2 2.6]
prāṇān evāsmai kalpayati | [TB, 2, 3, 2 2.7]
prāyaścittī vāgghotety ṛtumukhaṛtumukhe juhoti | [TB, 2, 3, 2 2.8]
ṛtūn evāsmai kalpayati | [TB, 2, 3, 2 2.9]
kalpante 'smā ṛtavaḥ | [TB, 2, 3, 2 2.10]
kﾱptā asmā ṛtava āyanti | [TB, 2, 3, 2 3.1]
ṣaḍḍhotā vai bhūtvā prajāpatir idaṃ sarvam asṛjata | [TB, 2, 3, 2 3.2]
sa mano 'sṛjata | [TB, 2, 3, 2 3.3]
manaso 'dhi gāyatrīm asṛjata | [TB, 2, 3, 2 3.4]
tad gāyatrīṃ yaśa ārchat | [TB, 2, 3, 2 3.5]
tām ālabhata | [TB, 2, 3, 2 3.6]
gāyatriyā adhi chandāṃsy asṛjata | [TB, 2, 3, 2 3.7]
chandobhyo 'dhi sāma | [TB, 2, 3, 2 3.8]
tat sāma yaśa ārchat | [TB, 2, 3, 2 3.9]
tad ālabhata | [TB, 2, 3, 2 3.10]
sāmno 'dhi yajūṃṣy asṛjata | [TB, 2, 3, 2 4.1]
yajurbhyo 'dhi viṣṇum | [TB, 2, 3, 2 4.2]
tad viṣṇuṃ yaśa ārchat | [TB, 2, 3, 2 4.3]
tam ālabhata | [TB, 2, 3, 2 4.4]
viṣṇor adhy oṣadhīr asṛjata | [TB, 2, 3, 2 4.5]
oṣadhībhyo 'dhi somam | [TB, 2, 3, 2 4.6]
tat somaṃ yaśa ārchat | [TB, 2, 3, 2 4.7]
tam ālabhata | [TB, 2, 3, 2 4.8]
somād adhi paśūn asṛjata | [TB, 2, 3, 2 4.9]
paśubhyo 'dhīndram | [TB, 2, 3, 2 4.10]
tad indraṃ yaśa ārchat | [TB, 2, 3, 2 5.1]
tad enaṃ nātiprācyavata | [TB, 2, 3, 2 5.2]
indra iva yaśasvī bhavati | [TB, 2, 3, 2 5.3]
ya evaṃ veda nainaṃ yaśo 'tipracyavate | [TB, 2, 3, 2 5.4]
yad vā idaṃ kiṃ ca | [TB, 2, 3, 2 5.5]
tat sarvam uttāna evāṅgīrasaḥ pratyagṛhṇāt | [TB, 2, 3, 2 5.6]
tad enaṃ pratigṛhītaṃ nāhinat | [TB, 2, 3, 2 5.7]
yat kiṃ ca pratigṛhṇīyāt | [TB, 2, 3, 2 5.8]
tat sarvam uttānas tv āṅgīrasaḥ pratigṛhṇātv ity eva pratigṛhṇīyāt | [TB, 2, 3, 2 5.9]
iyaṃ vā uttāna āṅgīrasaḥ | [TB, 2, 3, 2 5.10]
anayaivainat pratigṛhṇāti | [TB, 2, 3, 2 5.11]
nainaṃ hinasti | [TB, 2, 3, 2 5.12]
barhiṣā pratīyād gāṃ vāśvaṃ vā | [TB, 2, 3, 2 5.13]
etad vai paśūnāṃ priyaṃ dhāma | [TB, 2, 3, 2 5.14]
priyeṇaivainaṃ dhāmnā pratyeti | [TB, 2, 3, 2 5.15]
{TB, 2, 3, 3}
yo vā avidvān nivartayate | [TB, 2, 3, 3 1.1]
viśīrṣā sapāpmāmuṣmiṃlloke bhavati | [TB, 2, 3, 3 1.2]
atha yo vidvān nivartayate | [TB, 2, 3, 3 1.3]
saśīrṣā vipāpmāmuṣmiṃlloke bhavati | [TB, 2, 3, 3 1.4]
devatā vai sapta puṣṭikāmā nyavartayanta | [TB, 2, 3, 3 1.5]
agniś ca pṛthivī ca | [TB, 2, 3, 3 1.6]
vāyuś cāntarikṣaṃ ca | [TB, 2, 3, 3 1.7]
ādityaś ca dyauś ca candramāḥ | [TB, 2, 3, 3 1.8]
agnir nyavartayata | [TB, 2, 3, 3 1.9]
sa sāhasram apuṣyat | [TB, 2, 3, 3 1.10]
pṛthivī nyavartayata | [TB, 2, 3, 3 2.1]
sauṣadhībhir vanaspatibhir apuṣyat | [TB, 2, 3, 3 2.2]
vāyur nyavartayata | [TB, 2, 3, 3 2.3]
sa marīcibhir apuṣyat | [TB, 2, 3, 3 2.4]
antarikṣaṃ nyavartayata | [TB, 2, 3, 3 2.5]
tad vayobhir apuṣyat | [TB, 2, 3, 3 2.6]
ādityo nyavartayata | [TB, 2, 3, 3 2.7]
sa raśmibhir apuṣyat | [TB, 2, 3, 3 2.8]
dyaur nyavartayata | [TB, 2, 3, 3 2.9]
sā nakṣatrair apuṣyat | [TB, 2, 3, 3 2.10]
candramā nyavartayata | [TB, 2, 3, 3 2.11]
so 'horātrair ardhamāsair māsair ṛtubhiḥ saṃvatsarenāpuṣyat | [TB, 2, 3, 3 2.12]
tān poṣān puṣyati | [TB, 2, 3, 3 2.13]
yāṃs te 'puṣyan | [TB, 2, 3, 3 2.14]
ya evaṃ vidvān ni ca vartayate pari ca | [TB, 2, 3, 3 2.15]
{TB, 2, 3, 4}
tasya vā agner hiraṇyaṃ pratijagrahuṣaḥ | [TB, 2, 3, 4 1.1]
ardham indriyasyāpākrāmat | [TB, 2, 3, 4 1.2]
tad etenaiva pratyagṛhṇāt | [TB, 2, 3, 4 1.3]
tena vai so 'rdham indriyasyātmann upādhatta | [TB, 2, 3, 4 1.4]
ardham indriyasyātmann upādhatte | [TB, 2, 3, 4 1.5]
ya evaṃ vidvān hiraṇyaṃ pratigṛhṇāti | [TB, 2, 3, 4 1.6]
atha yo 'vidvān pratigṛhṇāti | [TB, 2, 3, 4 1.7]
ardham asyendriyasyāpakrāmati | [TB, 2, 3, 4 1.8]
tasya vai somasya vāsaḥ pratijagrahuṣaḥ | [TB, 2, 3, 4 1.9]
tṛtīyam indriyasyāpākrāmat | [TB, 2, 3, 4 1.10]
tad etenaiva pratyagṛhṇāt | [TB, 2, 3, 4 2.1]
tena vai sa tṛtīyam indriyasyātmann upādhatta | [TB, 2, 3, 4 2.2]
tṛtīyam indriyasyātmann upādhatte | [TB, 2, 3, 4 2.3]
ya evaṃ vidvān vāsaḥ pratigṛhṇāti | [TB, 2, 3, 4 2.4]
atha yo 'vidvān pratigṛhṇāti | [TB, 2, 3, 4 2.5]
tṛtīyam asyendriyasyāpakrāmati | [TB, 2, 3, 4 2.6]
tasya vai rudrasya gāṃ pratijagrahuṣaḥ | [TB, 2, 3, 4 2.7]
caturtham indriyasyāpākrāmat | [TB, 2, 3, 4 2.8]
tām etenaiva pratyagṛhṇāt | [TB, 2, 3, 4 2.9]
tena vai sa caturtham indriyasyātmann upādhatta | [TB, 2, 3, 4 2.10]
caturtham indriyasyātmann upādhatte | [TB, 2, 3, 4 3.1]
ya evaṃ vidvān gāṃ pratigṛhṇāti | [TB, 2, 3, 4 3.2]
atha yo 'vidvān pratigṛhṇāti | [TB, 2, 3, 4 3.3]
caturtham asyendriyasyāpakrāmati | [TB, 2, 3, 4 3.4]
tasya vai varuṇasyāśvaṃ pratijagrahuṣaḥ | [TB, 2, 3, 4 3.5]
pañcamam indriyasyāpākrāmat | [TB, 2, 3, 4 3.6]
tam etenaiva pratyagṛhṇāt | [TB, 2, 3, 4 3.7]
tena vai sa pañcamam indriyasyātmann upādhatta | [TB, 2, 3, 4 3.8]
pañcamam indriyasyātmann upādhatte | [TB, 2, 3, 4 3.9]
ya evaṃ vidvān aśvaṃ pratigṛhṇāti | [TB, 2, 3, 4 3.10]
atha yo 'vidvān pratigṛhṇāti | [TB, 2, 3, 4 4.1]
pañcamam asyendriyasyāpakrāmati | [TB, 2, 3, 4 4.2]
tasya vai prajāpateḥ puruṣaṃ pratijagrahuṣaḥ | [TB, 2, 3, 4 4.3]
ṣaṣṭham indriyasyāpākrāmat | [TB, 2, 3, 4 4.4]
tam etenaiva pratyagṛhṇāt | [TB, 2, 3, 4 4.5]
tena vai sa ṣaṣṭham indriyasyātmann upādhatta | [TB, 2, 3, 4 4.6]
ṣaṣṭham indriyasyātmann upādhatte | [TB, 2, 3, 4 4.7]
ya evaṃ vidvān puruṣaṃ pratigṛhṇāti | [TB, 2, 3, 4 4.8]
atha yo 'vidvān pratigṛhṇāti | [TB, 2, 3, 4 4.9]
ṣaṣṭham asyendriyasyāpakrāmati | [TB, 2, 3, 4 4.10]
tasya vai manos talpaṃ pratijagrahuṣaḥ | [TB, 2, 3, 4 5.1]
saptamam indriyasyāpākrāmat | [TB, 2, 3, 4 5.2]
tam etenaiva pratyagṛhṇāt | [TB, 2, 3, 4 5.3]
tena vai sa saptamam indriyasyātmann upādhatta | [TB, 2, 3, 4 5.4]
saptamam indriyasyātmann upādhatte | [TB, 2, 3, 4 5.5]
ya evaṃ vidvāṃs talpaṃ pratigṛhṇāti | [TB, 2, 3, 4 5.6]
atha yo 'vidvān pratigṛhṇāti | [TB, 2, 3, 4 5.7]
saptamam asyendriyasyāpakrāmati | [TB, 2, 3, 4 5.8]
tasya vā uttānasyāṅgīrasasyāprāṇat pratijagrahuṣaḥ | [TB, 2, 3, 4 5.9]
aṣṭamam indriyasyāpākrāmat | [TB, 2, 3, 4 5.10]
tad etenaiva pratyagṛhṇāt | [TB, 2, 3, 4 6.1]
tena vai so 'ṣṭamam indriyasyātmann upādhatta | [TB, 2, 3, 4 6.2]
aṣṭamam indriyasyātmann upādhatte | [TB, 2, 3, 4 6.3]
ya evaṃ vidvān aprāṇat pratigṛhṇāti | [TB, 2, 3, 4 6.4]
atha yo 'vidvān pratigṛhṇāti | [TB, 2, 3, 4 6.5]
aṣṭamam asyendriyasyāpakrāmati | [TB, 2, 3, 4 6.6]
yad vā idaṃ kiṃ ca | [TB, 2, 3, 4 6.7]
tat sarvam uttāna evāṅgīrasaḥ pratyagṛhṇāt | [TB, 2, 3, 4 6.8]
tad enaṃ pratigṛhītaṃ nāhinat | [TB, 2, 3, 4 6.9]
yat kiṃ ca pratigṛhṇīyāt | [TB, 2, 3, 4 6.10]
tat sarvam uttānas tv āṅgīrasaḥ pratigṛhṇātv ity eva pratigṛhṇīyāt | [TB, 2, 3, 4 6.11]
iyaṃ vā uttāna āṅgīrasaḥ | [TB, 2, 3, 4 6.12]
anayaivainat pratigṛhṇāti | [TB, 2, 3, 4 6.13]
nainaṃ hinasti | [TB, 2, 3, 4 6.14]
{TB, 2, 3, 5}
brahmavādino vadanti | [TB, 2, 3, 5 1.1]
yad daśahotāraḥ sattram āsata | [TB, 2, 3, 5 1.2]
kena te gṛhapatinārdhnuvan | [TB, 2, 3, 5 1.3]
kena prajā asṛjanteti | [TB, 2, 3, 5 1.4]
prajāpatinā vai te gṛhapatinārdhnuvan | [TB, 2, 3, 5 1.5]
tena prajā asṛjanta | [TB, 2, 3, 5 1.6]
yac caturhotāraḥ sattram āsata | [TB, 2, 3, 5 1.7]
kena te gṛhapatinārdhnuvan | [TB, 2, 3, 5 1.8]
kenauṣadhīr asṛjanteti | [TB, 2, 3, 5 1.9]
somena vai te gṛhapatinārdhnuvan | [TB, 2, 3, 5 1.10]
tenauṣadhīr asṛjanta | [TB, 2, 3, 5 2.1]
yat pañcahotāraḥ sattram āsata | [TB, 2, 3, 5 2.2]
kena te gṛhapatinārdhnuvan | [TB, 2, 3, 5 2.3]
kenaibhyo lokebhyo 'surān prāṇudanta | [TB, 2, 3, 5 2.4]
kenaiṣāṃ paśūn avṛñjateti | [TB, 2, 3, 5 2.5]
agninā vai te gṛhapatinārdhnuvan | [TB, 2, 3, 5 2.6]
tenaibhyo lokebhyo 'surān prāṇudanta | [TB, 2, 3, 5 2.7]
tenaiṣāṃ paśūn avṛñjata | [TB, 2, 3, 5 2.8]
yat ṣaḍḍhotāraḥ sattram āsata | [TB, 2, 3, 5 2.9]
kena te gṛhapatinārdhnuvan | [TB, 2, 3, 5 2.10]
kenartūn akalpayanteti | [TB, 2, 3, 5 3.1]
dhātrā vai te gṛhapatinārdhnuvan | [TB, 2, 3, 5 3.2]
tenartūn akalpayanta | [TB, 2, 3, 5 3.3]
yat saptahotāraḥ sattram āsata | [TB, 2, 3, 5 3.4]
kena te gṛhapatinārdhnuvan | [TB, 2, 3, 5 3.5]
kena suvar āyan | [TB, 2, 3, 5 3.6]
kenemāṃllokānt samatanvann iti | [TB, 2, 3, 5 3.7]
aryamṇā vai te gṛhapatinārdhnuvan | [TB, 2, 3, 5 3.8]
tena suvar āyan | [TB, 2, 3, 5 3.9]
tenemāṃllokān samatanvann iti | [TB, 2, 3, 5 3.10]
ete vai devā gṛhapatayaḥ | [TB, 2, 3, 5 4.1]
tān ya evaṃ vidvān | [TB, 2, 3, 5 4.2]
apy anyasya gārhapate dīkṣate | [TB, 2, 3, 5 4.3]
avāntaram eva sattriṇām ṛdhnoti | [TB, 2, 3, 5 4.4]
yo vā aryamaṇaṃ veda | [TB, 2, 3, 5 4.5]
dānakāmā asmai prajā bhavanti | [TB, 2, 3, 5 4.6]
yajño vā aryamā | [TB, 2, 3, 5 4.7]
āryā vasatir iti vai tam āhur yaṃ praśaṃsanti | [TB, 2, 3, 5 4.8]
āryā vasatir bhavati | [TB, 2, 3, 5 4.9]
ya evaṃ veda | [TB, 2, 3, 5 4.10]
yad vā idaṃ kiṃ ca | [TB, 2, 3, 5 5.1]
tat sarvaṃ caturhotāraḥ | [TB, 2, 3, 5 5.2]
caturhotṛbhyo 'dhi yajño nirmitaḥ | [TB, 2, 3, 5 5.3]
sa ya evaṃ vidvān vivadeta | [TB, 2, 3, 5 5.4]
aham eva bhūyo veda | [TB, 2, 3, 5 5.5]
yaś caturhotṝn vedeti | [TB, 2, 3, 5 5.6]
yaś caturhotṝn veda | [TB, 2, 3, 5 5.7]
yo vai caturhotṝṇāṃ hotṝn veda | [TB, 2, 3, 5 5.8]
sarvāsu prajāsv annam atti | [TB, 2, 3, 5 5.9]
sarvā diśo 'bhijayati | [TB, 2, 3, 5 6.1]
prajāpatir vai daśahotṝṇāṃ hotā | [TB, 2, 3, 5 6.2]
somaś caturhotṝṇāṃ hotā | [TB, 2, 3, 5 6.3]
agniḥ pañcahotṝṇāṃ hotā | [TB, 2, 3, 5 6.4]
dhātā ṣaḍḍhotṝṇāṃ hotā | [TB, 2, 3, 5 6.5]
aryamā saptahotṝṇāṃ hotā | [TB, 2, 3, 5 6.6]
ete vai caturhotṝṇāṃ hotāraḥ | [TB, 2, 3, 5 6.7]
tān ya evaṃ veda | [TB, 2, 3, 5 6.8]
sarvāsu prajāsv annam atti | [TB, 2, 3, 5 6.9]
sarvā diśo 'bhijayati | [TB, 2, 3, 5 6.10]
{TB, 2, 3, 6}
prajāpatiḥ prajāḥ sṛṣṭvā vyasraṃsata | [TB, 2, 3, 6 1.1]
sa hṛdayaṃ bhūto 'śayat | [TB, 2, 3, 6 1.2]
ātman hā3 ity ahvayat | [TB, 2, 3, 6 1.3]
āpaḥ pratyaśṛṇvan | [TB, 2, 3, 6 1.4]
tā agnihotreṇaiva yajñakratunopaparyāvartanta | [TB, 2, 3, 6 1.5]
tāḥ kusindham upauhan | [TB, 2, 3, 6 1.6]
tasmād agnihotrasya yajñakratoḥ | [TB, 2, 3, 6 1.7]
eka ṛtvik | [TB, 2, 3, 6 1.8]
catuṣkṛtvo 'hvayat | [TB, 2, 3, 6 1.9]
agnir vāyur ādityaś candramāḥ | [TB, 2, 3, 6 1.10]
te pratyaśṛṇvan | [TB, 2, 3, 6 2.1]
te darśapūrṇamāsābhyām eva yajñakratunopaparyāvartanta | [TB, 2, 3, 6 2.2]
ta upauhaṃś catvāry aṅgāni | [TB, 2, 3, 6 2.3]
tasmād darśapūrṇamāsayor yajñakratoḥ | [TB, 2, 3, 6 2.4]
catvāra ṛtvijaḥ | [TB, 2, 3, 6 2.5]
pañcakṛtvo 'hvayat | [TB, 2, 3, 6 2.6]
paśavaḥ pratyaśṛṇvan | [TB, 2, 3, 6 2.7]
te cāturmāsyair eva yajñakratunopaparyāvartanta | [TB, 2, 3, 6 2.8]
ta upauhaṃllomacchavīṃ māṃsam asthi majjānam | [TB, 2, 3, 6 2.9]
tasmāc cāturmāsyānāṃ yajñakratoḥ | [TB, 2, 3, 6 2.10]
pañcartvijaḥ | [TB, 2, 3, 6 3.1]
ṣaṭkṛtvo 'hvayat | [TB, 2, 3, 6 3.2]
ṛtavaḥ pratyaśṛṇvan | [TB, 2, 3, 6 3.3]
te paśubandhenaiva yajñakratunopaparyāvartanta | [TB, 2, 3, 6 3.4]
ta upauhaṃstanāv āṇḍau śiśnam avāñcaṃ prāṇam | [TB, 2, 3, 6 3.5]
tasmāt paśubandhasya yajñakratoḥ | [TB, 2, 3, 6 3.6]
ṣaḍ ṛtvijaḥ | [TB, 2, 3, 6 3.7]
saptakṛtvo 'hvayat | [TB, 2, 3, 6 3.8]
hotrāḥ pratyaśṛṇvan | [TB, 2, 3, 6 3.9]
tāḥ saumyenaivādhvareṇa yajñakratunopaparyāvartanta | [TB, 2, 3, 6 3.10]
tā upauhant sapta śīrṣaṇyān prāṇān | [TB, 2, 3, 6 4.1]
tasmāt saumyasyādhvarasya yajñakratoḥ | [TB, 2, 3, 6 4.2]
sapta hotrāḥ prācīr vaṣaṭkurvanti | [TB, 2, 3, 6 4.3]
daśakṛtvo 'hvayat | [TB, 2, 3, 6 4.4]
tapaḥ pratyaśṛṇot | [TB, 2, 3, 6 4.5]
tat karmaṇaiva saṃvatsareṇa sarvair yajñakratubhir upaparyāvartata | [TB, 2, 3, 6 4.6]
tat sarvam ātmānam aparivargam upauhat | [TB, 2, 3, 6 4.7]
tasmāt saṃvatsare sarve yajñakratavo 'varudhyante | [TB, 2, 3, 6 4.8]
tasmād daśahotā caturhotā | [TB, 2, 3, 6 4.9]
pañcahotā ṣaḍḍhotā saptahotā | [TB, 2, 3, 6 4.10]
ekahotre baliṃ haranti haranty asmai prajā balim | [TB, 2, 3, 6 4.11]
ainam apratikhyātaṃ gacchati | [TB, 2, 3, 6 4.12]
ya evaṃ veda | [TB, 2, 3, 6 4.13]
{TB, 2, 3, 7}
prajāpatiḥ puruṣam asṛjata | [TB, 2, 3, 7 1.1]
so 'gnir abravīt | [TB, 2, 3, 7 1.2]
mamāyam annam astv iti | [TB, 2, 3, 7 1.3]
so 'bibhet | [TB, 2, 3, 7 1.4]
sarvaṃ vai māyaṃ pradhakṣyatīti | [TB, 2, 3, 7 1.5]
sa etāṃś caturhotṝn ātmasparaṇān apaśyat | [TB, 2, 3, 7 1.6]
tān ajuhot | [TB, 2, 3, 7 1.7]
tair vai sa ātmānam aspṛṇot | [TB, 2, 3, 7 1.8]
yad agnihotraṃ juhoti | [TB, 2, 3, 7 1.9]
ekahotāram eva tad yajñakratum āpnoty agnihotram | [TB, 2, 3, 7 1.10]
kusindhaṃ cātmanaḥ spṛṇoti | [TB, 2, 3, 7 2.1]
ādityasya ca sāyujyaṃ gacchati | [TB, 2, 3, 7 2.2]
catur unnayati | [TB, 2, 3, 7 2.3]
caturhotāram eva tad yajñakratum āpnoti | [TB, 2, 3, 7 2.4]
darśapūrṇamāsau | [TB, 2, 3, 7 2.5]
catvāri cātmano 'ṅgāni spṛṇoti | [TB, 2, 3, 7 2.6]
ādityasya ca sāyujyaṃ gacchati | [TB, 2, 3, 7 2.7]
catur unnayati | [TB, 2, 3, 7 2.8]
samit pañcamī | [TB, 2, 3, 7 2.9]
pañcahotāram eva tad yajñakratum āpnoti | [TB, 2, 3, 7 2.10]
cāturmāsyāni | [TB, 2, 3, 7 2.11]
lomacchavīṃ māṃsam asthi majjānam | [TB, 2, 3, 7 2.12]
tāni cātmanaḥ spṛṇoti | [TB, 2, 3, 7 3.1]
ādityasya ca sāyujyaṃ gacchati | [TB, 2, 3, 7 3.2]
catur unnayati | [TB, 2, 3, 7 3.3]
dvir juhoti | [TB, 2, 3, 7 3.4]
ṣaḍḍhotāram eva tad yajñakratum āpnoti | [TB, 2, 3, 7 3.5]
paśubandham | [TB, 2, 3, 7 3.6]
stanāv āṇḍau śiśnam avāñcaṃ prāṇam | [TB, 2, 3, 7 3.7]
tāni cātmanaḥ spṛṇoti | [TB, 2, 3, 7 3.8]
ādityasya ca sāyujyaṃ gacchati | [TB, 2, 3, 7 3.9]
catur unnayati | [TB, 2, 3, 7 3.10]
dvir juhoti | [TB, 2, 3, 7 3.11]
samit saptamī | [TB, 2, 3, 7 4.1]
saptahotāram eva tad yajñakratum āpnoti saumyam adhvaram | [TB, 2, 3, 7 4.2]
sapta cātmanaḥ śīrṣaṇyān prāṇān spṛṇoti | [TB, 2, 3, 7 4.3]
ādityasya ca sāyujyaṃ gacchati | [TB, 2, 3, 7 4.4]
catur unnayati | [TB, 2, 3, 7 4.5]
dvir juhoti | [TB, 2, 3, 7 4.6]
dvir nimārṣṭi | [TB, 2, 3, 7 4.7]
dviḥ prāśnāti | [TB, 2, 3, 7 4.8]
daśahotāram eva tad yajñakratum āpnoti saṃvatsaram | [TB, 2, 3, 7 4.9]
sarvaṃ cātmānam aparivargaṃ spṛṇoti | [TB, 2, 3, 7 4.10]
ādityasya ca sāyujyaṃ gacchati | [TB, 2, 3, 7 4.11]
{TB, 2, 3, 8}
prajāpatir akāmayata prajāyeyeti | [TB, 2, 3, 8 1.1]
sa tapo 'tapyata | [TB, 2, 3, 8 1.2]
so 'ntarvān abhavat | [TB, 2, 3, 8 1.3]
sa haritaḥ śyāvo 'bhavat | [TB, 2, 3, 8 1.4]
tasmāt stry antarvatnī | [TB, 2, 3, 8 1.5]
hariṇī satī śyāvā bhavati | [TB, 2, 3, 8 1.6]
sa vijāyamāno garbheṇātāmyat | [TB, 2, 3, 8 1.7]
sa tāntaḥ kṛṣṇaḥ śyāvo 'bhavat | [TB, 2, 3, 8 1.8]
tasmāt tāntaḥ kṛṣṇaḥ śyāvo bhavati | [TB, 2, 3, 8 1.9]
tasyāsur evājīvat | [TB, 2, 3, 8 1.10]
tenāsunāsurān asṛjata | [TB, 2, 3, 8 2.1]
tad asurāṇām asuratvam | [TB, 2, 3, 8 2.2]
ya evam asurāṇām asuratvaṃ veda | [TB, 2, 3, 8 2.3]
asumān eva bhavati | [TB, 2, 3, 8 2.4]
nainam asur jahāti | [TB, 2, 3, 8 2.5]
so 'surān sṛṣṭvā pitevāmanyata | [TB, 2, 3, 8 2.6]
tad anu pitṝn asṛjata | [TB, 2, 3, 8 2.7]
tat pitṝṇāṃ pitṛtvam | [TB, 2, 3, 8 2.8]
ya evaṃ pitṝṇāṃ pitṛtvaṃ veda | [TB, 2, 3, 8 2.9]
pitevaiva svānāṃ bhavati | [TB, 2, 3, 8 2.10]
yanty asya pitaro havam | [TB, 2, 3, 8 3.1]
sa pitṝnt sṛṣṭvāmanasyat | [TB, 2, 3, 8 3.2]
tad anu manuṣyān asṛjata | [TB, 2, 3, 8 3.3]
tan manuṣyāṇāṃ manuṣyatvam | [TB, 2, 3, 8 3.4]
ya evaṃ manuṣyāṇāṃ manuṣyatvaṃ veda | [TB, 2, 3, 8 3.5]
manasvy eva bhavati | [TB, 2, 3, 8 3.6]
nainaṃ manur jahāti | [TB, 2, 3, 8 3.7]
tasmai manuṣyānt sasṛjānāya | [TB, 2, 3, 8 3.8]
divā devatrābhavat | [TB, 2, 3, 8 3.9]
tad anu devān asṛjata | [TB, 2, 3, 8 3.10]
tad devānāṃ devatvam | [TB, 2, 3, 8 3.11]
ya evaṃ devānāṃ devatvaṃ veda | [TB, 2, 3, 8 3.12]
divā haivāsya devatrā bhavati | [TB, 2, 3, 8 3.13]
tāni vā etāni catvāry ambhāṃsi | [TB, 2, 3, 8 3.14]
devā manuṣyāḥ pitaro 'surāḥ | [TB, 2, 3, 8 3.15]
teṣu sarveṣv ambho nabha iva bhavati | [TB, 2, 3, 8 3.16]
ya evaṃ veda | [TB, 2, 3, 8 3.17]
{TB, 2, 3, 9}
brahmavādino vadanti | [TB, 2, 3, 9 1.1]
yo vā imaṃ vidyāt | [TB, 2, 3, 9 1.2]
yato 'yaṃ pavate | [TB, 2, 3, 9 1.3]
yad abhipavate | [TB, 2, 3, 9 1.4]
yad abhisaṃpavate | [TB, 2, 3, 9 1.5]
sarvam āyur iyāt | [TB, 2, 3, 9 1.6]
na purāyuṣaḥ pramīyeta | [TB, 2, 3, 9 1.7]
paśumānt syāt | [TB, 2, 3, 9 1.8]
vindeta prajām | [TB, 2, 3, 9 1.9]
yo vā imaṃ veda | [TB, 2, 3, 9 1.10]
yato 'yaṃ pavate | [TB, 2, 3, 9 2.1]
yad abhipavate | [TB, 2, 3, 9 2.2]
yad abhisaṃpavate | [TB, 2, 3, 9 2.3]
sarvam āyur eti | [TB, 2, 3, 9 2.4]
na purāyuṣaḥ pramīyate | [TB, 2, 3, 9 2.5]
paśumān bhavati | [TB, 2, 3, 9 2.6]
vindate prajām | [TB, 2, 3, 9 2.7]
adbhyaḥ pavate | [TB, 2, 3, 9 2.8]
apo 'bhipavate | [TB, 2, 3, 9 2.9]
apo 'bhisaṃpavate | [TB, 2, 3, 9 2.10]
asyāḥ pavate | [TB, 2, 3, 9 3.1]
imām abhipavate | [TB, 2, 3, 9 3.2]
imām abhisaṃpavate | [TB, 2, 3, 9 3.3]
agneḥ pavate | [TB, 2, 3, 9 3.4]
agnim abhipavate | [TB, 2, 3, 9 3.5]
agnim abhisaṃpavate | [TB, 2, 3, 9 3.6]
antarikṣāt pavate | [TB, 2, 3, 9 3.7]
antarikṣam abhipavate | [TB, 2, 3, 9 3.8]
antarikṣam abhisaṃpavate | [TB, 2, 3, 9 3.9]
ādityāt pavate | [TB, 2, 3, 9 3.10]
ādityam abhipavate | [TB, 2, 3, 9 4.1]
ādityam abhisaṃpavate | [TB, 2, 3, 9 4.2]
dyoḥ pavate | [TB, 2, 3, 9 4.3]
divam abhipavate | [TB, 2, 3, 9 4.4]
divam abhisaṃpavate | [TB, 2, 3, 9 4.5]
digbhyaḥ pavate | [TB, 2, 3, 9 4.6]
diśo 'bhipavate | [TB, 2, 3, 9 4.7]
diśo 'bhisaṃpavate | [TB, 2, 3, 9 4.8]
sa yat purastād vāti | [TB, 2, 3, 9 4.9]
prāṇa eva bhūtvā purastād vāti | [TB, 2, 3, 9 4.10]
tasmāt purastād vāntam | [TB, 2, 3, 9 5.1]
sarvāḥ prajāḥ pratinandanti | [TB, 2, 3, 9 5.2]
prāṇo hi priyaḥ prajānām | [TB, 2, 3, 9 5.3]
prāṇa iva priyaḥ prajānāṃ bhavati | [TB, 2, 3, 9 5.4]
ya evaṃ veda | [TB, 2, 3, 9 5.5]
sa vā eṣa prāṇa eva | [TB, 2, 3, 9 5.6]
atha yad dakṣiṇato vāti | [TB, 2, 3, 9 5.7]
mātariśvaiva bhūtvā dakṣiṇato vāti | [TB, 2, 3, 9 5.8]
tasmād dakṣiṇato vāntaṃ vidyāt | [TB, 2, 3, 9 5.9]
sarvā diśa āvāti | [TB, 2, 3, 9 5.10]
sarvā diśo 'nuvivāti | [TB, 2, 3, 9 6.1]
sarvā diśo 'nusaṃvātīti | [TB, 2, 3, 9 6.2]
sa vā eṣa mātariśvaiva | [TB, 2, 3, 9 6.3]
atha yat paścād vāti | [TB, 2, 3, 9 6.4]
pavamāna eva bhūtvā paścād vāti | [TB, 2, 3, 9 6.5]
pūtam asmā āharanti | [TB, 2, 3, 9 6.6]
pūtam upaharanti | [TB, 2, 3, 9 6.7]
pūtam aśnāti | [TB, 2, 3, 9 6.8]
ya evaṃ veda | [TB, 2, 3, 9 6.9]
sa vā eṣa pavamāna eva | [TB, 2, 3, 9 6.10]
atha yad uttarato vāti | [TB, 2, 3, 9 7.1]
savitaiva bhūtvottarato vāti | [TB, 2, 3, 9 7.2]
saviteva svānāṃ bhavati | [TB, 2, 3, 9 7.3]
ya evaṃ veda | [TB, 2, 3, 9 7.4]
sa vā eṣa savitaiva | [TB, 2, 3, 9 7.5]
te ya enaṃ purastād āyantam upavadanti | [TB, 2, 3, 9 7.6]
ya evāsya purastāt pāpmānaḥ | [TB, 2, 3, 9 7.7]
tāṃs te 'paghnanti | [TB, 2, 3, 9 7.8]
purastād itarān pāpmanaḥ sacante | [TB, 2, 3, 9 7.9]
atha ya enaṃ dakṣiṇata āyantam upavadanti | [TB, 2, 3, 9 7.10]
ya evāsya dakṣiṇataḥ pāpmānaḥ | [TB, 2, 3, 9 8.1]
tāṃs te 'paghnanti | [TB, 2, 3, 9 8.2]
dakṣiṇata itarān pāpmanaḥ sacante | [TB, 2, 3, 9 8.3]
atha ya enaṃ paścād āyantam upavadanti | [TB, 2, 3, 9 8.4]
ya evāsya paścāt pāpmānaḥ | [TB, 2, 3, 9 8.5]
tāṃs te 'paghnanti | [TB, 2, 3, 9 8.6]
paścād itarān pāpmanaḥ sacante | [TB, 2, 3, 9 8.7]
atha ya enam uttarata āyantam upavadanti | [TB, 2, 3, 9 8.8]
ya evāsyottarataḥ pāpmānaḥ | [TB, 2, 3, 9 8.9]
tāṃs te 'paghnanti | [TB, 2, 3, 9 8.10]
uttarata itarān pāpmanaḥ sacante | [TB, 2, 3, 9 9.1]
tasmād evaṃ vidvān | [TB, 2, 3, 9 9.2]
vīva nṛtyet | [TB, 2, 3, 9 9.3]
preva calet | [TB, 2, 3, 9 9.4]
vy asyevākṣyau bhāṣeta | [TB, 2, 3, 9 9.5]
maṇṭayed iva | [TB, 2, 3, 9 9.6]
krāthayed iva | [TB, 2, 3, 9 9.7]
śṛṅgāyeteva | [TB, 2, 3, 9 9.8]
uta mopavadeyuḥ | [TB, 2, 3, 9 9.9]
uta me pāpmānam apahanyur iti | [TB, 2, 3, 9 9.10]
sa yāṃ diśaṃ sanim eṣyant syāt | [TB, 2, 3, 9 9.11]
yadā tāṃ diśaṃ vāto vāyāt | [TB, 2, 3, 9 9.12]
atha pra veyāt | [TB, 2, 3, 9 9.13]
pra vā dhāvayet | [TB, 2, 3, 9 9.14]
sā tam eva raditaṃ vyūḍhaṃ gandham abhi pracyavate | [TB, 2, 3, 9 9.15]
āsya taṃ janapadaṃ pūrvā kīrtir gacchati | [TB, 2, 3, 9 9.16]
dānakāmā asmai prajā bhavanti | [TB, 2, 3, 9 9.17]
ya evaṃ veda | [TB, 2, 3, 9 9.18]
{TB, 2, 3, 10}
prajāpatiḥ somaṃ rājānam asṛjata | [TB, 2, 3, 10 1.1]
taṃ trayo vedā anvasṛjyanta | [TB, 2, 3, 10 1.2]
tān haste 'kuruta | [TB, 2, 3, 10 1.3]
atha ha sītā sāvitrī | [TB, 2, 3, 10 1.4]
somaṃ rājānaṃ cakame | [TB, 2, 3, 10 1.5]
śraddhām u sa cakame | [TB, 2, 3, 10 1.6]
sā ha pitaraṃ prajāpatim upasasāra | [TB, 2, 3, 10 1.7]
taṃ hovāca | [TB, 2, 3, 10 1.8]
namas te astu bhagavaḥ | [TB, 2, 3, 10 1.9]
upa tvāyāni | [TB, 2, 3, 10 1.10]
pra tvā padye | [TB, 2, 3, 10 2.1]
somaṃ vai rājānaṃ kāmaye | [TB, 2, 3, 10 2.2]
śraddhām u sa kāmayata iti | [TB, 2, 3, 10 2.3]
tasyā u ha sthāgaram alaṅkāraṃ kalpayitvā | [TB, 2, 3, 10 2.4]
daśahotāraṃ purastād vyākhyāya | [TB, 2, 3, 10 2.5]
caturhotāraṃ dakṣiṇataḥ | [TB, 2, 3, 10 2.6]
pañcahotāraṃ paścāt | [TB, 2, 3, 10 2.7]
ṣaḍḍhotāram uttarataḥ | [TB, 2, 3, 10 2.8]
saptahotāram upariṣṭāt | [TB, 2, 3, 10 2.9]
sambhāraiś ca patnibhiś ca mukhe 'laṃkṛtya | [TB, 2, 3, 10 2.10]
āsyārdhaṃ vavrāja | [TB, 2, 3, 10 3.1]
tāṃ hodīkṣyovāca | [TB, 2, 3, 10 3.2]
upa mā vartasveti | [TB, 2, 3, 10 3.3]
taṃ hovāca | [TB, 2, 3, 10 3.4]
bhogaṃ tu ma ācakṣva | [TB, 2, 3, 10 3.5]
etan ma ācakṣva | [TB, 2, 3, 10 3.6]
yat te pāṇāv iti | [TB, 2, 3, 10 3.7]
tasyā u ha trīn vedān pradadau | [TB, 2, 3, 10 3.8]
tasmād u ha striyo bhogam aiva hārayante | [TB, 2, 3, 10 3.9]
sa yaḥ kāmayeta priyaḥ syām iti | [TB, 2, 3, 10 3.10]
yaṃ vā kāmayeta priyaḥ syād iti | [TB, 2, 3, 10 4.1]
tasmā etaṃ sthāgaram alaṅkāraṃ kalpayitvā | [TB, 2, 3, 10 4.2]
daśahotāraṃ purastād vyākhyāya | [TB, 2, 3, 10 4.3]
caturhotāraṃ dakṣiṇataḥ | [TB, 2, 3, 10 4.4]
pañcahotāraṃ paścāt | [TB, 2, 3, 10 4.5]
ṣaḍḍhotāram uttarataḥ | [TB, 2, 3, 10 4.6]
saptahotāram upariṣṭāt | [TB, 2, 3, 10 4.7]
sambhāraiś ca patnibhiś ca mukhe 'laṃkṛtya | [TB, 2, 3, 10 4.8]
āsyārdhaṃ vrajet | [TB, 2, 3, 10 4.9]
priyo haiva bhavati | [TB, 2, 3, 10 4.10]
{TB, 2, 3, 11}
brahmātmanvad asṛjata | [TB, 2, 3, 11 1.1]
tad akāmayata | [TB, 2, 3, 11 1.2]
sam ātmanā padyeyeti | [TB, 2, 3, 11 1.3]
ātmann ātmann ity āmantrayata | [TB, 2, 3, 11 1.4]
tasmai daśamaṃ hūtaḥ pratyaśṛṇot | [TB, 2, 3, 11 1.5]
sa daśahūto 'bhavat | [TB, 2, 3, 11 1.6]
daśahūto ha vai nāmaiṣaḥ | [TB, 2, 3, 11 1.7]
taṃ vā etaṃ daśahūtaṃ santam | [TB, 2, 3, 11 1.8]
daśahotety ācakṣate parokṣeṇa | [TB, 2, 3, 11 1.9]
parokṣapriyā iva hi devāḥ | [TB, 2, 3, 11 1.10]
ātmann ātmann ity āmantrayata | [TB, 2, 3, 11 2.1]
tasmai saptamaṃ hūtaḥ pratyaśṛṇot | [TB, 2, 3, 11 2.2]
sa saptahūto 'bhavat | [TB, 2, 3, 11 2.3]
saptahūto ha vai nāmaiṣaḥ | [TB, 2, 3, 11 2.4]
taṃ vā etaṃ saptahūtaṃ santam | [TB, 2, 3, 11 2.5]
saptahotety ācakṣate parokṣeṇa | [TB, 2, 3, 11 2.6]
parokṣapriyā iva hi devāḥ | [TB, 2, 3, 11 2.7]
ātmann ātmann ity āmantrayata | [TB, 2, 3, 11 2.8]
tasmai ṣaṣṭhaṃ hūtaḥ pratyaśṛṇot | [TB, 2, 3, 11 2.9]
sa ṣaḍḍhūto 'bhavat | [TB, 2, 3, 11 2.10]
ṣaḍḍhūto ha vai nāmaiṣaḥ | [TB, 2, 3, 11 3.1]
taṃ vā etaṃ ṣaḍḍhūtaṃ santam | [TB, 2, 3, 11 3.2]
ṣaḍḍhotety ācakṣate parokṣeṇa | [TB, 2, 3, 11 3.3]
parokṣapriyā iva hi devāḥ | [TB, 2, 3, 11 3.4]
ātmann ātmann ity āmantrayata | [TB, 2, 3, 11 3.5]
tasmai pañcamaṃ hūtaḥ pratyaśṛṇot | [TB, 2, 3, 11 3.6]
sa pañcahūto 'bhavat | [TB, 2, 3, 11 3.7]
pañcahūto ha vai nāmaiṣaḥ | [TB, 2, 3, 11 3.8]
taṃ vā etaṃ pañcahūtaṃ santaṃ | [TB, 2, 3, 11 3.9]
pañcahotety ācakṣate parokṣeṇa | [TB, 2, 3, 11 3.10]
parokṣapriyā iva hi devāḥ | [TB, 2, 3, 11 4.1]
ātmann ātmann ity āmantrayata | [TB, 2, 3, 11 4.2]
tasmai caturthaṃ hūtaḥ pratyaśṛṇot | [TB, 2, 3, 11 4.3]
sa caturhūto 'bhavat | [TB, 2, 3, 11 4.4]
caturhūto ha vai nāmaiṣaḥ | [TB, 2, 3, 11 4.5]
taṃ vā etaṃ caturhūtaṃ santam | [TB, 2, 3, 11 4.6]
caturhotety ācakṣate parokṣeṇa | [TB, 2, 3, 11 4.7]
parokṣapriyā iva hi devāḥ | [TB, 2, 3, 11 4.8]
tam abravīt | [TB, 2, 3, 11 4.9]
tvaṃ vai me nediṣṭhaṃ hūtaḥ pratyaśrauṣīḥ | [TB, 2, 3, 11 4.10]
tvayainān ākhyātāra iti | [TB, 2, 3, 11 4.11]
tasmān nu haināṃś caturhotāra ity ācakṣate | [TB, 2, 3, 11 4.12]
tasmācchuśrūṣuḥ putrāṇāṃ hṛdyatamaḥ | [TB, 2, 3, 11 4.13]
nediṣṭho hṛdyatamaḥ | [TB, 2, 3, 11 4.14]
nediṣṭho brahmaṇo bhavati | [TB, 2, 3, 11 4.15]
ya evaṃ veda | [TB, 2, 3, 11 4.16]
{TB, 3, 1, 4}
agnir vā akāmayata | [TB, 3, 1, 4 1.1]
annādo devānāṃ syām iti | [TB, 3, 1, 4 1.2]
sa etam agnaye kṛttikābhyaḥ puroḍāśam aṣṭākapālaṃ niravapat | [TB, 3, 1, 4 1.3]
tato vai so 'nnādo devānām abhavat | [TB, 3, 1, 4 1.4]
agnir vai devānām annādaḥ | [TB, 3, 1, 4 1.5]
yathā ha vā agnir devānām annādaḥ | [TB, 3, 1, 4 1.6]
evaṃ ha vā eṣa manuṣyāṇāṃ bhavati | [TB, 3, 1, 4 1.7]
ya etena haviṣā yajate | [TB, 3, 1, 4 1.8]
ya u cainad evaṃ veda | [TB, 3, 1, 4 1.9]
so 'tra juhoti | [TB, 3, 1, 4 1.10]
agnaye svāhā kṛttikābhyaḥ svāhā | [TB, 3, 1, 4 1.11]
ambāyai svāhā dulāyai svāhā | [TB, 3, 1, 4 1.12]
nitatnyai svāhābhrayantyai svāhā | [TB, 3, 1, 4 1.13]
meghayantyai svāhā varṣayantyai svāhā | [TB, 3, 1, 4 1.14]
cupuṇīkāyai svāheti | [TB, 3, 1, 4 1.15]
prajāpatiḥ prajā asṛjata | [TB, 3, 1, 4 2.1]
tā asmāt sṛṣṭāḥ parācīr āyan | [TB, 3, 1, 4 2.2]
tāsāṃ rohiṇīm abhyadhyāyat | [TB, 3, 1, 4 2.3]
so 'kāmayata | [TB, 3, 1, 4 2.4]
upa māvarteta | [TB, 3, 1, 4 2.5]
sam enayā gaccheyeti | [TB, 3, 1, 4 2.6]
sa etaṃ prajāpataye rohiṇyai caruṃ niravapat | [TB, 3, 1, 4 2.7]
tato vai sā tam upāvartata | [TB, 3, 1, 4 2.8]
sam enayāgacchata | [TB, 3, 1, 4 2.9]
upa ha vā enaṃ priyam āvartate | [TB, 3, 1, 4 2.10]
saṃ priyeṇa gacchate | [TB, 3, 1, 4 2.11]
ya etena haviṣā yajate | [TB, 3, 1, 4 2.12]
ya u cainad evaṃ veda | [TB, 3, 1, 4 2.13]
so 'tra juhoti | [TB, 3, 1, 4 2.14]
prajāpataye svāhā rohiṇyai svāhā rocamānāyai svāhā prajābhyaḥ svāheti | [TB, 3, 1, 4 2.15]
somo vā akāmayata | [TB, 3, 1, 4 3.1]
oṣadhīnāṃ rājyam abhijayeyam iti | [TB, 3, 1, 4 3.2]
sa etaṃ somāya mṛgaśīrṣāya śyāmākaṃ caruṃ payasi niravapat | [TB, 3, 1, 4 3.3]
tato vai sa oṣadhīnāṃ rājyam abhyajayat | [TB, 3, 1, 4 3.4]
samānānāṃ ha vai rājyam abhijayati | [TB, 3, 1, 4 3.5]
ya etena haviṣā yajate | [TB, 3, 1, 4 3.6]
ya u cainad evaṃ veda | [TB, 3, 1, 4 3.7]
so 'tra juhoti | [TB, 3, 1, 4 3.8]
somāya svāhā mṛgaśīrṣāya svāhā | [TB, 3, 1, 4 3.9]
invakābhyaḥ svāhauṣadhībhyaḥ svāhā | [TB, 3, 1, 4 3.10]
rājyāya svāhābhijityai svāheti | [TB, 3, 1, 4 3.11]
rudro vā akāmayata | [TB, 3, 1, 4 4.1]
paśumānt syām iti | [TB, 3, 1, 4 4.2]
sa etaṃ rudrāyārdrāyai praiyaṃgavaṃ caruṃ payasi niravapat | [TB, 3, 1, 4 4.3]
tato vai sa paśumān abhavat | [TB, 3, 1, 4 4.4]
paśumān ha vai bhavati | [TB, 3, 1, 4 4.5]
ya etena haviṣā yajate | [TB, 3, 1, 4 4.6]
ya u cainad evaṃ veda | [TB, 3, 1, 4 4.7]
so 'tra juhoti | [TB, 3, 1, 4 4.8]
rudrāya svāhārdrāyai svāhā | [TB, 3, 1, 4 4.9]
pinvamānāyai svāhā paśubhyaḥ svāheti | [TB, 3, 1, 4 4.10]
ṛkṣā vā iyam alomakāsīt | [TB, 3, 1, 4 5.1]
sākāmayata | [TB, 3, 1, 4 5.2]
oṣadhībhir vanaspatibhiḥ prajāyeyeti | [TB, 3, 1, 4 5.3]
saitam adityai punarvasubhyāṃ caruṃ niravapat | [TB, 3, 1, 4 5.4]
tato vā iyam oṣadhībhir vanaspatibhiḥ prājāyata | [TB, 3, 1, 4 5.5]
prajāyate ha vai prajayā paśubhiḥ | [TB, 3, 1, 4 5.6]
ya etena haviṣā yajate | [TB, 3, 1, 4 5.7]
ya u cainad evaṃ veda | [TB, 3, 1, 4 5.8]
so 'tra juhoti adityai svāhā punarvasubhyām svāhā bhūtyai svāhā prajātyai svāheti | [TB, 3, 1, 4 5.9]
bṛhaspatir vā akāmayata | [TB, 3, 1, 4 6.1]
brahmavarcasī syām iti | [TB, 3, 1, 4 6.2]
sa etaṃ bṛhaspataye tiṣyāya naivāraṃ caruṃ payasi niravapat | [TB, 3, 1, 4 6.3]
tato vai sa brahmavarcasy abhavat | [TB, 3, 1, 4 6.4]
brahmavarcasī ha vai bhavati | [TB, 3, 1, 4 6.5]
ya etena haviṣā yajate | [TB, 3, 1, 4 6.6]
ya u cainad evaṃ veda | [TB, 3, 1, 4 6.7]
so 'tra juhoti | [TB, 3, 1, 4 6.8]
bṛhaspataye svāhā tiṣyāya svāhā | [TB, 3, 1, 4 6.9]
brahmavarcasāya svāheti | [TB, 3, 1, 4 6.10]
devāsurāḥ saṃyattā āsan | [TB, 3, 1, 4 7.1]
te devāḥ sarpebhya āśreṣābhya ājye karambhaṃ niravapan | [TB, 3, 1, 4 7.2]
tān etābhir eva devatābhir upānayan | [TB, 3, 1, 4 7.3]
etābhir ha vai devatābhir dviṣantaṃ bhrātṛvyam upanayati | [TB, 3, 1, 4 7.4]
ya etena haviṣā yajate | [TB, 3, 1, 4 7.5]
ya u cainad evaṃ veda | [TB, 3, 1, 4 7.6]
so 'tra juhoti | [TB, 3, 1, 4 7.7]
sarpebhyaḥ svāhāśreṣābhyaḥ svāhā | [TB, 3, 1, 4 7.8]
dandaśūkebhyaḥ svāheti | [TB, 3, 1, 4 7.9]
pitaro vā akāmayanta | [TB, 3, 1, 4 8.1]
pitṛloka ṛdhnuyāmeti | [TB, 3, 1, 4 8.2]
ta etaṃ pitṛbhyo maghābhyaḥ puroḍāśaṃ ṣaṭkapālaṃ niravapan | [TB, 3, 1, 4 8.3]
tato vai te pitṛloka ārdhnuvan | [TB, 3, 1, 4 8.4]
pitṛloke ha vā ṛdhnoti | [TB, 3, 1, 4 8.5]
ya etena haviṣā yajate | [TB, 3, 1, 4 8.6]
ya u cainad evaṃ veda | [TB, 3, 1, 4 8.7]
so 'tra juhoti | [TB, 3, 1, 4 8.8]
pitṛbhyaḥ svāhā maghābhyaḥ svāhānaghābhyaḥ svāhāgadābhyaḥ svāhārundhatībhyaḥ svāheti | [TB, 3, 1, 4 8.9]
aryamā vā akāmayata | [TB, 3, 1, 4 9.1]
paśumānt syām iti | [TB, 3, 1, 4 9.2]
sa etam aryamṇe phalgunībhyāṃ caruṃ niravapat | [TB, 3, 1, 4 9.3]
tato vai sa paśumān abhavat | [TB, 3, 1, 4 9.4]
paśumān ha vai bhavati | [TB, 3, 1, 4 9.5]
ya etena haviṣā yajate | [TB, 3, 1, 4 9.6]
ya u cainad evaṃ veda | [TB, 3, 1, 4 9.7]
so 'tra juhoti | [TB, 3, 1, 4 9.8]
aryamṇe svāhā phalgunībhyāṃ svāhā | [TB, 3, 1, 4 9.9]
paśubhyaḥ svāheti | [TB, 3, 1, 4 9.10]
bhago vā akāmayata | [TB, 3, 1, 4 10.1]
bhagī śreṣṭhī devānāṃ syām iti | [TB, 3, 1, 4 10.2]
sa etaṃ bhagāya phalgunībhyāṃ caruṃ niravapat | [TB, 3, 1, 4 10.3]
tato vai sa bhagī śreṣṭhī devānām abhavat | [TB, 3, 1, 4 10.4]
bhagī ha vai śreṣṭhī samānānāṃ bhavati | [TB, 3, 1, 4 10.5]
ya etena haviṣā yajate | [TB, 3, 1, 4 10.6]
ya u cainad evaṃ veda | [TB, 3, 1, 4 10.7]
so 'tra juhoti | [TB, 3, 1, 4 10.8]
bhagāya svāhā phalgunībhyāṃ svāhā | [TB, 3, 1, 4 10.9]
śraiṣṭhyāya svāheti | [TB, 3, 1, 4 10.10]
savitā vā akāmayata śran me devā dadhīran | [TB, 3, 1, 4 11.1]
savitā syām iti | [TB, 3, 1, 4 11.2]
sa etaṃ savitre hastāya puroḍāśaṃ dvādaśakapālaṃ niravapad āśūnāṃ vrīhīṇām | [TB, 3, 1, 4 11.3]
tato vai tasmai śrad devā adadhata | [TB, 3, 1, 4 11.4]
savitābhavat | [TB, 3, 1, 4 11.5]
śraddha vā asmai manuṣyā dadhate | [TB, 3, 1, 4 11.6]
savitā samānānāṃ bhavati | [TB, 3, 1, 4 11.7]
ya etena haviṣā yajate | [TB, 3, 1, 4 11.8]
ya u cainad evaṃ veda | [TB, 3, 1, 4 11.9]
so 'tra juhoti | [TB, 3, 1, 4 11.10]
savitre svāhā hastāya svāhā dadate svāhā pṛṇate svāhā prayacchate svāhā pratigṛbhṇate svāheti | [TB, 3, 1, 4 11.11]
tvaṣṭā vā akāmayata | [TB, 3, 1, 4 12.1]
citraṃ prajāṃ vindeyeti | [TB, 3, 1, 4 12.2]
sa etaṃ tvaṣṭre citrāyai puroḍāśam aṣṭākapālaṃ niravapat | [TB, 3, 1, 4 12.3]
tato vai sa citraṃ prajām avindata | [TB, 3, 1, 4 12.4]
citraṃ ha vai prajāṃ vindate | [TB, 3, 1, 4 12.5]
ya etena haviṣā yajate | [TB, 3, 1, 4 12.6]
ya u cainad evaṃ veda | [TB, 3, 1, 4 12.7]
so 'tra juhoti | [TB, 3, 1, 4 12.8]
tvaṣṭre svāhā citrāyai svāhā | [TB, 3, 1, 4 12.9]
caitrāya svāhā prajāyai svāheti | [TB, 3, 1, 4 12.10]
vāyur vā akāmayata | [TB, 3, 1, 4 13.1]
kāmacāram eṣu lokeṣv abhijayeyam iti | [TB, 3, 1, 4 13.2]
sa etad vāyave niṣṭyāyai gṛṣṭyai dugdhaṃ payo niravapat | [TB, 3, 1, 4 13.3]
tato vai sa kāmacāram eṣu lokeṣv abhyajayat | [TB, 3, 1, 4 13.4]
kāmacāraṃ ha vā eṣu lokeṣv abhijayati | [TB, 3, 1, 4 13.5]
ya etena haviṣā yajate | [TB, 3, 1, 4 13.6]
ya u cainad evaṃ veda | [TB, 3, 1, 4 13.7]
so 'tra juhoti | [TB, 3, 1, 4 13.8]
vāyave svāhā niṣṭyāyai svāhā | [TB, 3, 1, 4 13.9]
kāmacārāya svāhābhijityai svāheti | [TB, 3, 1, 4 13.10]
indrāgnī vā akāmayetām | [TB, 3, 1, 4 14.1]
śraiṣṭhyaṃ devānām abhijayeveti | [TB, 3, 1, 4 14.2]
tāv etam indrāgnibhyāṃ viśākhābhyāṃ puroḍāśam ekādaśakapālaṃ niravapatām tato vai tau śraiṣṭhyaṃ devānām abhyajayatām | [TB, 3, 1, 4 14.3]
śraiṣṭhyaṃ ha vai samānānām abhijayati | [TB, 3, 1, 4 14.4]
ya etena haviṣā yajate | [TB, 3, 1, 4 14.5]
ya u cainad evaṃ veda | [TB, 3, 1, 4 14.6]
so 'tra juhoti | [TB, 3, 1, 4 14.7]
indrāgnibhyāṃ svāhā viśākhābhyāṃ svāhā | [TB, 3, 1, 4 14.8]
śraiṣṭhyāya svāhābhijityai svāheti | [TB, 3, 1, 4 14.9]
athaitat paurṇamāsyā ājyaṃ nirvapati | [TB, 3, 1, 4 15.1]
kāmo vai paurṇamāsī | [TB, 3, 1, 4 15.2]
kāma ājyam | [TB, 3, 1, 4 15.3]
kāmenaiva kāmaṃ samardhayati | [TB, 3, 1, 4 15.4]
kṣipram enaṃ sa kāma upanamati | [TB, 3, 1, 4 15.5]
yena kāmena yajate | [TB, 3, 1, 4 15.6]
so 'tra juhoti | [TB, 3, 1, 4 15.7]
paurṇamāsyai svāhā kāmāya svāhā gatyai svāheti | [TB, 3, 1, 4 15.8]
{TB, 3, 1, 5}
mitro vā akāmayata | [TB, 3, 1, 5 1.1]
mitradheyam eṣu lokeṣv abhijayeyam iti | [TB, 3, 1, 5 1.2]
sa etaṃ mitrāyānūrādhebhyaś caruṃ niravapat | [TB, 3, 1, 5 1.3]
tato vai sa mitradheyam eṣu lokeṣv abhyajayat | [TB, 3, 1, 5 1.4]
mitradheyaṃ ha vā eṣu lokeṣv abhijayati | [TB, 3, 1, 5 1.5]
ya etena haviṣā yajate | [TB, 3, 1, 5 1.6]
ya u cainad evaṃ veda | [TB, 3, 1, 5 1.7]
so 'tra juhoti | [TB, 3, 1, 5 1.8]
mitrāya svāhānūrādhebhyaḥ svāhā | [TB, 3, 1, 5 1.9]
mitradheyāya svāhābhijityai svāheti | [TB, 3, 1, 5 1.10]
indro vā akāmayata | [TB, 3, 1, 5 2.1]
jyaiṣṭhyaṃ devānām abhijayeyam iti | [TB, 3, 1, 5 2.2]
sa etam indrāya jyeṣṭhāyai puroḍāśam ekādaśakapālaṃ niravapan mahāvrīhīṇām | [TB, 3, 1, 5 2.3]
tato vai sa jyaiṣṭhyaṃ devānām abhyajayat | [TB, 3, 1, 5 2.4]
jyaiṣṭhyaṃ ha vai samānānām abhijayati | [TB, 3, 1, 5 2.5]
ya etena haviṣā yajate | [TB, 3, 1, 5 2.6]
ya u cainad evaṃ veda | [TB, 3, 1, 5 2.7]
so 'tra juhoti | [TB, 3, 1, 5 2.8]
indrāya svāhā jyeṣṭhāyai svāhā jyaiṣṭhyāya svāhābhijityai svāheti | [TB, 3, 1, 5 2.9]
prajāpatir vā akāmayata | [TB, 3, 1, 5 3.1]
mūlaṃ prajāṃ vindeyeti | [TB, 3, 1, 5 3.2]
sa etaṃ prajāpataye mūlāya caruṃ niravapat | [TB, 3, 1, 5 3.3]
tato vai sa mūlaṃ prajām avindata | [TB, 3, 1, 5 3.4]
mūlaṃ ha vai prajāṃ vindate | [TB, 3, 1, 5 3.5]
ya etena haviṣā yajate | [TB, 3, 1, 5 3.6]
ya u cainad evaṃ veda | [TB, 3, 1, 5 3.7]
so 'tra juhoti | [TB, 3, 1, 5 3.8]
prajāpataye svāhā mūlāya svāhā | [TB, 3, 1, 5 3.9]
prajāyai svāheti | [TB, 3, 1, 5 3.10]
āpo vā akāmayanta | [TB, 3, 1, 5 4.1]
samudraṃ kāmam abhijayemeti | [TB, 3, 1, 5 4.2]
tā etam adbhyo 'ṣāḍhābhyaś caruṃ niravapan | [TB, 3, 1, 5 4.3]
tato vai tāḥ samudraṃ kāmam abhyajayan | [TB, 3, 1, 5 4.4]
samudraṃ ha vai kāmam abhijayati | [TB, 3, 1, 5 4.5]
ya etena haviṣā yajate | [TB, 3, 1, 5 4.6]
ya u cainad evaṃ veda | [TB, 3, 1, 5 4.7]
so 'tra juhoti | [TB, 3, 1, 5 4.8]
adbhyaḥ svāhāṣāḍhābhyaḥ svāhā | [TB, 3, 1, 5 4.9]
samudrāya svāhā kāmāya svāhā | [TB, 3, 1, 5 4.10]
abhijityai svāheti | [TB, 3, 1, 5 4.11]
viśve vai devā akāmayanta | [TB, 3, 1, 5 5.1]
anapajayyaṃ jayemeti | [TB, 3, 1, 5 5.2]
ta etaṃ viśvebhyo devebhyo 'ṣāḍhābhyaś caruṃ niravapan | [TB, 3, 1, 5 5.3]
tato vai te 'napajayyam ajayan | [TB, 3, 1, 5 5.4]
anapajayyaṃ ha vai jayati | [TB, 3, 1, 5 5.5]
ya etena haviṣā yajate | [TB, 3, 1, 5 5.6]
ya u cainad evaṃ veda | [TB, 3, 1, 5 5.7]
so 'tra juhoti | [TB, 3, 1, 5 5.8]
viśvebhyo devebhyaḥ svāhāṣāḍhābhyaḥ svāhā | [TB, 3, 1, 5 5.9]
anapajayyāya svāhā jityai svāheti | [TB, 3, 1, 5 5.10]
brahma vā akāmayata | [TB, 3, 1, 5 6.1]
brahmalokam abhijayeyam iti | [TB, 3, 1, 5 6.2]
tad etaṃ brahmaṇe 'bhijite caruṃ niravapat | [TB, 3, 1, 5 6.3]
tato vai tad brahmalokam abhyajayat | [TB, 3, 1, 5 6.4]
brahmalokaṃ ha vā abhijayati | [TB, 3, 1, 5 6.5]
ya etena haviṣā yajate | [TB, 3, 1, 5 6.6]
ya u cainad evaṃ veda | [TB, 3, 1, 5 6.7]
so 'tra juhoti | [TB, 3, 1, 5 6.8]
brahmaṇe svāhābhijite svāhā | [TB, 3, 1, 5 6.9]
brahmalokāya svāhābhijityai svāheti | [TB, 3, 1, 5 6.10]
viṣṇur vā akāmayata | [TB, 3, 1, 5 7.1]
puṇyaṃ ślokaṃ śṛṇvīya | [TB, 3, 1, 5 7.2]
na mā pāpī kīrtir āgacched iti | [TB, 3, 1, 5 7.3]
sa etaṃ viṣṇave śroṇāyai puroḍāśaṃ trikapālaṃ niravapat | [TB, 3, 1, 5 7.4]
tato vai sa puṇyaṃ ślokam aśṛṇuta | [TB, 3, 1, 5 7.5]
nainaṃ pāpī kīrtir āgacchat | [TB, 3, 1, 5 7.6]
puṇyaṃ ha vai ślokaṃ śṛṇute | [TB, 3, 1, 5 7.7]
nainaṃ pāpī kīrtir āgacchati | [TB, 3, 1, 5 7.8]
ya etena haviṣā yajate | [TB, 3, 1, 5 7.9]
ya u cainad evaṃ veda | [TB, 3, 1, 5 7.10]
so 'tra juhoti | [TB, 3, 1, 5 7.11]
viṣṇave svāhā śroṇāyai svāhā | [TB, 3, 1, 5 7.12]
ślokāya svāhā śrutāya svāheti | [TB, 3, 1, 5 7.13]
vasavo vā akāmayanta | [TB, 3, 1, 5 8.1]
agraṃ devatānāṃ parīyāmeti | [TB, 3, 1, 5 8.2]
ta etaṃ vasubhyaḥ śraviṣṭhābhyaḥ puroḍāśam aṣṭākapālaṃ niravapan | [TB, 3, 1, 5 8.3]
tato vai te 'graṃ devatānāṃ paryāyan | [TB, 3, 1, 5 8.4]
agraṃ ha vai samānānāṃ paryeti | [TB, 3, 1, 5 8.5]
ya etena haviṣā yajate | [TB, 3, 1, 5 8.6]
ya u cainad evaṃ veda | [TB, 3, 1, 5 8.7]
so 'tra juhoti | [TB, 3, 1, 5 8.8]
vasubhyaḥ svāhā śraviṣṭhābhyaḥ svāhā | [TB, 3, 1, 5 8.9]
agrāya svāhā parītyai svāheti | [TB, 3, 1, 5 8.10]
indro vā akāmayata | [TB, 3, 1, 5 9.1]
dṛḍho 'śithilaḥ syām iti | [TB, 3, 1, 5 9.2]
sa etaṃ varuṇāya śatabhiṣaje bheṣajebhyaḥ puroḍāśaṃ daśakapālaṃ niravapat kṛṣṇānāṃ vrīhīṇām | [TB, 3, 1, 5 9.3]
tato vai sa dṛḍho 'śithilo 'bhavat | [TB, 3, 1, 5 9.4]
dṛḍho ha vā aśithilo bhavati | [TB, 3, 1, 5 9.5]
ya etena haviṣā yajate | [TB, 3, 1, 5 9.6]
ya u cainad evaṃ veda | [TB, 3, 1, 5 9.7]
so 'tra juhoti | [TB, 3, 1, 5 9.8]
varuṇāya svāhā śatabhiṣaje svāhā | [TB, 3, 1, 5 9.9]
bheṣajebhyaḥ svāheti | [TB, 3, 1, 5 9.10]
ajo vā ekapād akāmayata | [TB, 3, 1, 5 10.1]
tejasvī brahmavarcasī syām iti | [TB, 3, 1, 5 10.2]
sa etam ajāyaikapade proṣṭhapadebhyaś caruṃ niravapat | [TB, 3, 1, 5 10.3]
tato vai sa tejasvī brahmavarcasy abhavat | [TB, 3, 1, 5 10.4]
tejasvī ha vai brahmavarcasī bhavati | [TB, 3, 1, 5 10.5]
ya etena haviṣā yajate | [TB, 3, 1, 5 10.6]
ya u cainad evaṃ veda | [TB, 3, 1, 5 10.7]
so 'tra juhoti | [TB, 3, 1, 5 10.8]
ajāyaikapade svāhā proṣṭhapadebhyaḥ svāhā | [TB, 3, 1, 5 10.9]
tejase svāhā brahmavarcasāya svāheti | [TB, 3, 1, 5 10.10]
ahir vai budhniyo 'kāmayata | [TB, 3, 1, 5 11.1]
imāṃ pratiṣṭhāṃ vindeyeti | [TB, 3, 1, 5 11.2]
sa etam ahaye budhniyāya proṣṭhapadebhyaḥ puroḍāśaṃ bhūmikapālaṃ niravapat | [TB, 3, 1, 5 11.3]
tato vai sa imāṃ pratiṣṭhām avindata | [TB, 3, 1, 5 11.4]
imāṃ ha vai pratiṣṭhāṃ vindate | [TB, 3, 1, 5 11.5]
ya etena haviṣā yajate | [TB, 3, 1, 5 11.6]
ya u cainad evaṃ veda | [TB, 3, 1, 5 11.7]
so 'tra juhoti | [TB, 3, 1, 5 11.8]
ahaye budhniyāya svāhā proṣṭhapadebhyaḥ svāhā | [TB, 3, 1, 5 11.9]
pratiṣṭhāyai svāheti | [TB, 3, 1, 5 11.10]
pūṣā vā akāmayata | [TB, 3, 1, 5 12.1]
paśumānt syām iti | [TB, 3, 1, 5 12.2]
sa etaṃ pūṣṇe revatyai caruṃ niravapat | [TB, 3, 1, 5 12.3]
tato vai sa paśumān abhavat | [TB, 3, 1, 5 12.4]
paśumān ha vai bhavati | [TB, 3, 1, 5 12.5]
ya etena haviṣā yajate | [TB, 3, 1, 5 12.6]
ya u cainad evaṃ veda | [TB, 3, 1, 5 12.7]
so 'tra juhoti | [TB, 3, 1, 5 12.8]
pūṣṇe svāhā revatyai svāhā | [TB, 3, 1, 5 12.9]
paśubhyaḥ svāheti | [TB, 3, 1, 5 12.10]
aśvinau vā akāmayetām | [TB, 3, 1, 5 13.1]
śrotrasvināv abadhirau syāveti | [TB, 3, 1, 5 13.2]
tāv etam aśvibhyām aśvayugbhyāṃ puroḍāśaṃ dvikapālaṃ niravapatām | [TB, 3, 1, 5 13.3]
tato vai tau śrotrasvināv abadhirāv abhavatām | [TB, 3, 1, 5 13.4]
śrotrasvī ha vā abadhiro bhavati | [TB, 3, 1, 5 13.5]
ya etena haviṣā yajate | [TB, 3, 1, 5 13.6]
ya u cainad evaṃ veda | [TB, 3, 1, 5 13.7]
so 'tra juhoti | [TB, 3, 1, 5 13.8]
aśvibhyāṃ svāhāśvayugbhyāṃ svāhā | [TB, 3, 1, 5 13.9]
śrotrāya svāhā śrutyai svāheti | [TB, 3, 1, 5 13.10]
yamo vā akāmayata | [TB, 3, 1, 5 14.1]
pitṝṇāṃ rājyam abhijayeyam iti | [TB, 3, 1, 5 14.2]
sa etaṃ yamāyāpabharaṇībhyaś caruṃ niravapat | [TB, 3, 1, 5 14.3]
tato vai sa pitṝṇāṃ rājyam abhyajayat | [TB, 3, 1, 5 14.4]
samānānāṃ ha vai rājyam abhijayati | [TB, 3, 1, 5 14.5]
ya etena haviṣā yajate | [TB, 3, 1, 5 14.6]
ya u cainad evaṃ veda | [TB, 3, 1, 5 14.7]
so 'tra juhoti | [TB, 3, 1, 5 14.8]
yamāya svāhāpabharaṇībhyaḥ svāhā | [TB, 3, 1, 5 14.9]
rājyāya svāhābhijityai svāheti | [TB, 3, 1, 5 14.10]
athaitad amāvāsyāyā ājyaṃ nirvapati | [TB, 3, 1, 5 15.1]
kāmo vā amāvāsyā | [TB, 3, 1, 5 15.2]
kāma ājyam | [TB, 3, 1, 5 15.3]
kāmenaiva kāmaṃ samardhayati | [TB, 3, 1, 5 15.4]
kṣipram enaṃ sa kāma upanamati | [TB, 3, 1, 5 15.5]
yena kāmena yajate | [TB, 3, 1, 5 15.6]
so 'tra juhoti | [TB, 3, 1, 5 15.7]
amāvāsyāyai svāhā kāmāya svāhā gatyai svāheti | [TB, 3, 1, 5 15.8]
{TB, 3, 1, 6}
candramā vā akāmayata | [TB, 3, 1, 6 1.1]
ahorātrān ardhamāsān māsān ṛtūnt saṃvatsaram āptvā | [TB, 3, 1, 6 1.2]
candramasaḥ sāyujyaṃ salokatām āpnuyām iti | [TB, 3, 1, 6 1.3]
sa etaṃ candramase pratīdṛśyāyai puroḍāśaṃ pañcadaśakapālaṃ niravapat | [TB, 3, 1, 6 1.4]
tato vai so 'horātrān ardhamāsān māsān ṛtūnt saṃvatsaram āptvā | [TB, 3, 1, 6 1.5]
candramasaḥ sāyujyaṃ salokatām āpnot | [TB, 3, 1, 6 1.6]
ahorātrān ha vā ardhamāsān māsān ṛtūnt saṃvatsaram āptvā | [TB, 3, 1, 6 1.7]
candramasaḥ sāyujyaṃ salokatām āpnoti | [TB, 3, 1, 6 1.8]
ya etena haviṣā yajate | [TB, 3, 1, 6 1.9]
ya u cainad evaṃ veda | [TB, 3, 1, 6 1.10]
so 'tra juhoti | [TB, 3, 1, 6 1.11]
candramase svāhā pratīdṛśyāyai svāhā | [TB, 3, 1, 6 1.12]
ahorātrebhyaḥ svāhārdhamāsebhyaḥ svāhā | [TB, 3, 1, 6 1.13]
māsebhyaḥ svāhartubhyaḥ svāhā | [TB, 3, 1, 6 1.14]
saṃvatsarāya svāheti | [TB, 3, 1, 6 1.15]
ahorātre vā akāmayetām | [TB, 3, 1, 6 2.1]
aty ahorātre mucyevahi | [TB, 3, 1, 6 2.2]
na nāv ahorātre āpnuyātām iti | [TB, 3, 1, 6 2.3]
te etam ahorātrābhyāṃ caruṃ niravapatām | [TB, 3, 1, 6 2.4]
dvayānāṃ vrīhīṇām | [TB, 3, 1, 6 2.5]
śuklānāṃ ca kṛṣṇānāṃ ca | [TB, 3, 1, 6 2.6]
savātyor dugdhe | [TB, 3, 1, 6 2.7]
śvetāyai ca kṛṣṇāyai ca | [TB, 3, 1, 6 2.8]
tato vai te aty ahorātre amucyete | [TB, 3, 1, 6 2.9]
naine ahorātre āpnutām | [TB, 3, 1, 6 2.10]
ati ha vā ahorātre mucyate | [TB, 3, 1, 6 2.11]
nainam ahorātre āpnutaḥ | [TB, 3, 1, 6 2.12]
ya etena haviṣā yajate | [TB, 3, 1, 6 2.13]
ya u cainad evaṃ veda | [TB, 3, 1, 6 2.14]
so 'tra juhoti | [TB, 3, 1, 6 2.15]
ahne svāhā rātriyai svāhā | [TB, 3, 1, 6 2.16]
atimuktyai svāheti | [TB, 3, 1, 6 2.17]
uṣā vā akāmayata | [TB, 3, 1, 6 3.1]
priyādityasya subhagā syām iti | [TB, 3, 1, 6 3.2]
saitam uṣase caruṃ niravapat | [TB, 3, 1, 6 3.3]
tato vai sā priyādityasya subhagābhavat | [TB, 3, 1, 6 3.4]
priyo ha vai samānānāṃ subhago bhavati | [TB, 3, 1, 6 3.5]
ya etena haviṣā yajate | [TB, 3, 1, 6 3.6]
ya u cainad evaṃ veda | [TB, 3, 1, 6 3.7]
so 'tra juhoti | [TB, 3, 1, 6 3.8]
uṣase svāhā vyuṣṭyai svāhā | [TB, 3, 1, 6 3.9]
vyūṣuṣyai svāhā vyucchantyai svāhā | [TB, 3, 1, 6 3.10]
vyuṣṭāyai svāheti | [TB, 3, 1, 6 3.11]
athaitasmai nakṣatrāya caruṃ nirvapati | [TB, 3, 1, 6 4.1]
yathā tvaṃ devānām asi | [TB, 3, 1, 6 4.2]
evam ahaṃ manuṣyāṇāṃ bhūyāsam iti | [TB, 3, 1, 6 4.3]
yathā ha vā etad devānām | [TB, 3, 1, 6 4.4]
evaṃ ha vā eṣa manuṣyāṇāṃ bhavati | [TB, 3, 1, 6 4.5]
ya etena haviṣā yajate | [TB, 3, 1, 6 4.6]
ya u cainad evaṃ veda | [TB, 3, 1, 6 4.7]
so 'tra juhoti | [TB, 3, 1, 6 4.8]
nakṣatrāya svāhodeṣyate svāhā | [TB, 3, 1, 6 4.9]
udyate svāhoditāya svāhā | [TB, 3, 1, 6 4.10]
harase svāhā bharase svāhā | [TB, 3, 1, 6 4.11]
bhrājase svāhā tejase svāhā | [TB, 3, 1, 6 4.12]
tapase svāhā brahmavarcasāya svāheti | [TB, 3, 1, 6 4.13]
sūryo vā akāmayata | [TB, 3, 1, 6 5.1]
nakṣatrāṇāṃ pratiṣṭhā syām iti | [TB, 3, 1, 6 5.2]
sa etaṃ sūryāya nakṣatrebhyaś caruṃ niravapat | [TB, 3, 1, 6 5.3]
tato vai sa nakṣatrāṇāṃ pratiṣṭhābhavat | [TB, 3, 1, 6 5.4]
pratiṣṭhā ha vai samānānāṃ bhavati | [TB, 3, 1, 6 5.5]
ya etena haviṣā yajate | [TB, 3, 1, 6 5.6]
ya u cainad evaṃ veda | [TB, 3, 1, 6 5.7]
so 'tra juhoti | [TB, 3, 1, 6 5.8]
sūryāya svāhā nakṣatrebhyaḥ svāhā | [TB, 3, 1, 6 5.9]
pratiṣṭhāyai svāheti | [TB, 3, 1, 6 5.10]
athaitam adityai caruṃ nirvapati | [TB, 3, 1, 6 6.1]
iyaṃ vā aditiḥ | [TB, 3, 1, 6 6.2]
asyām eva pratitiṣṭhati | [TB, 3, 1, 6 6.3]
so 'tra juhoti | [TB, 3, 1, 6 6.4]
adityai svāhā pratiṣṭhāyai svāheti | [TB, 3, 1, 6 6.5]
athaitaṃ viṣṇave caruṃ nirvapati | [TB, 3, 1, 6 7.1]
yajño vai viṣṇuḥ | [TB, 3, 1, 6 7.2]
yajña evāntataḥ pratitiṣṭhati | [TB, 3, 1, 6 7.3]
so 'tra juhoti | [TB, 3, 1, 6 7.4]
viṣṇave svāhā yajñāya svāhā | [TB, 3, 1, 6 7.5]
pratiṣṭhāyai svāheti | [TB, 3, 1, 6 7.6]
{TB, 3, 6, 1}
añjanti tvām adhvare devayantaḥ | [TB, 3, 6, 1 1.1]
vanaspate madhunā daivyena | [TB, 3, 6, 1 1.2]
yad ūrdhvas tiṣṭhād draviṇeha dhattāt | [TB, 3, 6, 1 1.3]
yad vā kṣayo mātur asyā upasthe | [TB, 3, 6, 1 1.4]
ucchrayasva vanaspate | [TB, 3, 6, 1 1.5]
varṣman pṛthivyā adhi | [TB, 3, 6, 1 1.6]
sumitī mīyamānaḥ | [TB, 3, 6, 1 1.7]
varco dhā yajñavāhase | [TB, 3, 6, 1 1.8]
samiddhasya śrayamāṇaḥ purastāt | [TB, 3, 6, 1 1.9]
brahma vanvāno ajaraṃ suvīram | [TB, 3, 6, 1 1.10]
āre asmad amatiṃ bādhamānaḥ | [TB, 3, 6, 1 2.1]
ucchrayasva mahate saubhagāya | [TB, 3, 6, 1 2.2]
ūrdhva ū ṣu ṇa ūtaye | [TB, 3, 6, 1 2.3]
tiṣṭhā devo na savitā | [TB, 3, 6, 1 2.4]
ūrdhvo vājasya sanitā yad añjibhiḥ | [TB, 3, 6, 1 2.5]
vāghadbhir vihvayāmahe | [TB, 3, 6, 1 2.6]
ūrdhvo naḥ pāhy aṃhaso ni ketunā | [TB, 3, 6, 1 2.7]
viśvaṃ sam attriṇaṃ daha | [TB, 3, 6, 1 2.8]
kṛdhī na ūrdhvān carathāya jīvase | [TB, 3, 6, 1 2.9]
vidā deveṣu no duvaḥ | [TB, 3, 6, 1 2.10]
jāto jāyate sudinatve ahnām | [TB, 3, 6, 1 3.1]
sa marya ā vidathe vardhamānaḥ | [TB, 3, 6, 1 3.2]
punanti dhīrā apaso manīṣā | [TB, 3, 6, 1 3.3]
devayā vipra udiyarti vācam | [TB, 3, 6, 1 3.4]
yuvā suvāsāḥ parivīta āgāt | [TB, 3, 6, 1 3.5]
sa u śreyān bhavati jāyamānaḥ | [TB, 3, 6, 1 3.6]
taṃ dhīrāsaḥ kavaya unnayanti | [TB, 3, 6, 1 3.7]
svādhiyo manasā devayantaḥ | [TB, 3, 6, 1 3.8]
pṛthupājā amartyaḥ | [TB, 3, 6, 1 3.9]
ghṛtanirṇik svāhutaḥ | [TB, 3, 6, 1 3.10]
agnir yajñasya havyavāṭ | [TB, 3, 6, 1 3.11]
taṃ sabādho yatasrucaḥ | [TB, 3, 6, 1 3.12]
itthā dhiyā yajñavantaḥ | [TB, 3, 6, 1 3.13]
ācakrur agnim ūtaye | [TB, 3, 6, 1 3.14]
tvaṃ varuṇa uta mitro agne | [TB, 3, 6, 1 3.15]
tvāṃ vardhanti matibhir vasiṣṭhāḥ | [TB, 3, 6, 1 3.16]
tve vasu suṣaṇanāni santu | [TB, 3, 6, 1 3.17]
yūyaṃ pāta svastibhiḥ sadā naḥ | [TB, 3, 6, 1 3.18]
{TB, 3, 8, 1}
sāṃgrahaṇyeṣṭyā yajate | [TB, 3, 8, 1 1.1]
imāṃ janatāṃ saṃgṛhṇānīti | [TB, 3, 8, 1 1.2]
dvādaśāratnī raśanā bhavati | [TB, 3, 8, 1 1.3]
dvādaśa māsāḥ saṃvatsaraḥ | [TB, 3, 8, 1 1.4]
saṃvatsaram evāvarundhe | [TB, 3, 8, 1 1.5]
mauñjī bhavati | [TB, 3, 8, 1 1.6]
ūrg vai muñjāḥ | [TB, 3, 8, 1 1.7]
ūrjam evāvarundhe | [TB, 3, 8, 1 1.8]
citrā nakṣatraṃ bhavati | [TB, 3, 8, 1 1.9]
citraṃ vā etat karma | [TB, 3, 8, 1 1.10]
yad aśvamedhaḥ samṛddhyai | [TB, 3, 8, 1 2.1]
puṇyanāma devayajanam adhyavasyati | [TB, 3, 8, 1 2.2]
puṇyām eva tena kīrtim abhijayati | [TB, 3, 8, 1 2.3]
apadātīn ṛtvijaḥ samāvahanty ā subrahmaṇyāyāḥ | [TB, 3, 8, 1 2.4]
suvargasya lokasya samaṣṭyai | [TB, 3, 8, 1 2.5]
keśaśmaśru vapate | [TB, 3, 8, 1 2.6]
nakhāni nikṛntate | [TB, 3, 8, 1 2.7]
dato dhāvate | [TB, 3, 8, 1 2.8]
snāti | [TB, 3, 8, 1 2.9]
ahataṃ vāsaḥ paridhatte | [TB, 3, 8, 1 2.10]
pāpmano 'pahatyai | [TB, 3, 8, 1 2.11]
vācaṃ yatvopavasati | [TB, 3, 8, 1 2.12]
suvargasya lokasya guptyai | [TB, 3, 8, 1 2.13]
rātriṃ jāgarayanta āsate | [TB, 3, 8, 1 2.14]
suvargasya lokasya samaṣṭyai | [TB, 3, 8, 1 2.15]
{TB, 3, 8, 2}
catuṣṭayya āpo bhavanti | [TB, 3, 8, 2 1.1]
catuḥśapho vā aśvaḥ prājāpatyaḥ samṛddhyai | [TB, 3, 8, 2 1.2]
tā digbhyaḥ samābhṛtā bhavanti | [TB, 3, 8, 2 1.3]
dikṣu vā āpaḥ | [TB, 3, 8, 2 1.4]
annaṃ vā āpaḥ | [TB, 3, 8, 2 1.5]
adbhyo vā annaṃ jāyate | [TB, 3, 8, 2 1.6]
yad evādbhyo 'nnaṃ jāyate | [TB, 3, 8, 2 1.7]
tad avarundhe | [TB, 3, 8, 2 1.8]
tāsu brahmaudanaṃ pacati | [TB, 3, 8, 2 1.9]
reta eva tad dadhāti | [TB, 3, 8, 2 1.10]
catuḥśarāvo bhavati | [TB, 3, 8, 2 2.1]
dikṣv eva pratitiṣṭhati | [TB, 3, 8, 2 2.2]
ubhayato rukmau bhavataḥ | [TB, 3, 8, 2 2.3]
ubhayata evāsmin rucaṃ dadhāti | [TB, 3, 8, 2 2.4]
uddharati śṛtatvāya | [TB, 3, 8, 2 2.5]
sarpiṣvān bhavati medhyatvāya | [TB, 3, 8, 2 2.6]
catvāra ārṣeyāḥ prāśnanti | [TB, 3, 8, 2 2.7]
diśām eva jyotiṣi juhoti | [TB, 3, 8, 2 2.8]
catvāri hiraṇyāni dadāti | [TB, 3, 8, 2 2.9]
diśām eva jyotīṃṣy avarundhe | [TB, 3, 8, 2 2.10]
yad ājyam ucchiṣyate | [TB, 3, 8, 2 3.1]
tasmin raśanāṃ nyunatti | [TB, 3, 8, 2 3.2]
prajāpatir vā odanaḥ | [TB, 3, 8, 2 3.3]
reta ājyam | [TB, 3, 8, 2 3.4]
yad ājye raśanāṃ nyunatti | [TB, 3, 8, 2 3.5]
prajāpatim eva retasā samardhayati | [TB, 3, 8, 2 3.6]
darbhamayī raśanā bhavati | [TB, 3, 8, 2 3.7]
bahu vā eṣa kucaro 'medhyam upagacchati | [TB, 3, 8, 2 3.8]
yad aśvaḥ | [TB, 3, 8, 2 3.9]
pavitraṃ vai darbhāḥ | [TB, 3, 8, 2 3.10]
yad darbhamayī raśanā bhavati | [TB, 3, 8, 2 4.1]
punāty evainam | [TB, 3, 8, 2 4.2]
pūtam enaṃ medhyam ālabhate | [TB, 3, 8, 2 4.3]
aśvasya vā ālabdhasya mahimodakrāmat | [TB, 3, 8, 2 4.4]
sa mahartvijaḥ prāviśat | [TB, 3, 8, 2 4.5]
tan mahartvijāṃ mahartviktvam | [TB, 3, 8, 2 4.6]
yan mahartvijaḥ prāśnanti | [TB, 3, 8, 2 4.7]
mahimānam evāsmin tad dadhati | [TB, 3, 8, 2 4.8]
aśvasya vā ālabdhasya reta udakrāmat | [TB, 3, 8, 2 4.9]
tat suvarṇaṃ hiraṇyam abhavat | [TB, 3, 8, 2 4.10]
yat suvarṇaṃ hiraṇyaṃ dadāti | [TB, 3, 8, 2 4.11]
reta eva tad dadhāti | [TB, 3, 8, 2 4.12]
odane dadāti | [TB, 3, 8, 2 4.13]
reto vā odanaḥ | [TB, 3, 8, 2 4.14]
reto hiraṇyam | [TB, 3, 8, 2 4.15]
retasaivāsmin reto dadhāti | [TB, 3, 8, 2 4.16]
