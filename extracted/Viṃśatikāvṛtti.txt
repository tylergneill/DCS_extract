{ViṃVṛtti zu ViṃKār, 1, 1.2}
atra codyate | [ViṃVṛtti zu ViṃKār, 1, 1.2 1]
{ViṃVṛtti zu ViṃKār, 1, 2.2}
kimuktaṃ bhavati | [ViṃVṛtti zu ViṃKār, 1, 2.2 1]
yadi vinā rūpādyarthena rūpādivijñaptirutpadyate na rūpādyarthāt | [ViṃVṛtti zu ViṃKār, 1, 2.2 2]
kasmāt kvaciddeśa utpadyate na sarvatra | [ViṃVṛtti zu ViṃKār, 1, 2.2 3]
tatraiva ca deśe kadācidutpadyate na sarvadā | [ViṃVṛtti zu ViṃKār, 1, 2.2 4]
taddeśakālapratiṣṭhitānāṃ sarveṣāṃ saṃtāna utpadyate na kevalamekasya | [ViṃVṛtti zu ViṃKār, 1, 2.2 5]
yathā taimirikāṇāṃ saṃtāne keśādyābhāso nānyeṣām | [ViṃVṛtti zu ViṃKār, 1, 2.2 6]
kasmādyattaimirikaiḥ keśabhramarādi dṛśyate tena keśādikriyā na kriyate na ca tadanyairna kriyate | [ViṃVṛtti zu ViṃKār, 1, 2.2 7]
yad annapānavastraviṣāyudhādi svapne dṛśyate tenānnādikriyā na kriyate na ca tadanyairna kriyate | [ViṃVṛtti zu ViṃKār, 1, 2.2 8]
gandharvanagareṇāsattvān nagarakriyā na kriyate na ca tadanyairna kriyate tasmādasad yad bhāvanābhāsane deśakālaniyamaḥ saṃtānāniyamaḥ kṛtyakriyā ca na yujyate | [ViṃVṛtti zu ViṃKār, 1, 2.2 9]
na khalu na yujyate yasmāt | [ViṃVṛtti zu ViṃKār, 1, 2.2 10]
{ViṃVṛtti zu ViṃKār, 1, 3.1}
svapna iva svapnavat | [ViṃVṛtti zu ViṃKār, 1, 3.1 1]
kathaṃ tāvat | [ViṃVṛtti zu ViṃKār, 1, 3.1 2]
svapne vināpyarthena kvacideva deśe kiṃcid bhramarārāmastrīpuruṣādikaṃ dṛśyate na sarvataḥ | [ViṃVṛtti zu ViṃKār, 1, 3.1 3]
tatraiva ca deśe kadācid dṛśyate na sarvakālamiti siddho vināpyarthena deśakālaniyamaḥ | [ViṃVṛtti zu ViṃKār, 1, 3.1 4]
{ViṃVṛtti zu ViṃKār, 1, 3.2}
siddha iti vartate pretānāmiva pretavat kathaṃ siddhaḥ samam | [ViṃVṛtti zu ViṃKār, 1, 3.2 1]
{ViṃVṛtti zu ViṃKār, 1, 3.2}
pūyapūrṇā nadī pūyanadī | [ViṃVṛtti zu ViṃKār, 1, 3.2 1]
ghṛtaghaṭavat | [ViṃVṛtti zu ViṃKār, 1, 3.2 2]
tulyakarmavipākāvasthā hi pretāḥ sarve'pi pūyapūrṇāṃ nadīṃ paśyanti naika eva | [ViṃVṛtti zu ViṃKār, 1, 3.2 3]
yathā pūyapūrṇāmevaṃ mūtrapurīṣādipūrṇāṃ daṇḍāsidharaiśca puruṣairadhiṣṭhitāmityādigrahaṇena | [ViṃVṛtti zu ViṃKār, 1, 3.2 4]
evaṃ saṃtānāniyamo vijñaptīnāmasatyapyarthe siddhaḥ | [ViṃVṛtti zu ViṃKār, 1, 3.2 5]
{ViṃVṛtti zu ViṃKār, 1, 4.1}
siddhamiti veditavyam | [ViṃVṛtti zu ViṃKār, 1, 4.1 1]
narakeṣviva narakavat | [ViṃVṛtti zu ViṃKār, 1, 4.1 2]
kathaṃ siddham | [ViṃVṛtti zu ViṃKār, 1, 4.1 3]
{ViṃVṛtti zu ViṃKār, 1, 4.2}
yathā hi narakeṣu nārakāṇāṃ narakapālādidarśanaṃ deśakālaniyamena siddhaṃ śvavāyasāyasaparvatādyāgamanagamanadarśanaṃ cetyādigrahaṇena sarveṣāṃ ca naikasyaiva taiśca tadbādhanaṃ siddhamasatsvapi narakapālādiṣu samānasvakarmavipākādhipatyāt | [ViṃVṛtti zu ViṃKār, 1, 4.2 1]
tathānyatrāpi sarvam etad deśakālaniyamādicatuṣṭayaṃ siddhamiti veditavyam | [ViṃVṛtti zu ViṃKār, 1, 4.2 2]
kiṃ punaḥ kāraṇaṃ narakapālāste ca śvāno vāyasāśca sattvā neṣyante | [ViṃVṛtti zu ViṃKār, 1, 4.2 3]
ayogāt | [ViṃVṛtti zu ViṃKār, 1, 4.2 4]
na hi te nārakā yujyante | [ViṃVṛtti zu ViṃKār, 1, 4.2 5]
tathaiva tadduḥkhāpratisaṃvedanāt | [ViṃVṛtti zu ViṃKār, 1, 4.2 6]
parasparaṃ yātayatāmime nārakā ime narakapālā iti vyavasthā na syāt | [ViṃVṛtti zu ViṃKār, 1, 4.2 7]
tulyākṛtipramāṇabalānāṃ ca parasparaṃ yātayatāṃ na tathā bhayaṃ syāt | [ViṃVṛtti zu ViṃKār, 1, 4.2 8]
dāhaduḥkhaṃ ca pradīptāyāmayomayyāṃ bhūmāvasahamānāḥ kathaṃ tatra parānyātayeyuḥ | [ViṃVṛtti zu ViṃKār, 1, 4.2 9]
anārakāṇāṃ vāṃ narake kutaḥ saṃbhavaḥ | [ViṃVṛtti zu ViṃKār, 1, 4.2 10]
kathaṃ tāvattiraścāṃ svargasaṃbhavaḥ | [ViṃVṛtti zu ViṃKār, 1, 4.2 11]
evaṃ narakeṣu tiryakpretaviśeṣāṇāṃ narakapālādīnāṃ saṃbhavaḥ syāt | [ViṃVṛtti zu ViṃKār, 1, 4.2 12]
{ViṃVṛtti zu ViṃKār, 1, 5.2}
ye hi tiryañcaḥ svarge sambhavanti te tadbhājanalokasukhasaṃvartanīyena karmaṇā tatra sambhūtās tajjaṃ sukhaṃ pratyanubhavanti | [ViṃVṛtti zu ViṃKār, 1, 5.2 1]
na caivaṃ narakapālādayo nārakaṃ duḥkhaṃ pratyanubhavanti | [ViṃVṛtti zu ViṃKār, 1, 5.2 2]
tasmānna tiraścāṃ saṃbhavo yukto nāpi pretānām | [ViṃVṛtti zu ViṃKār, 1, 5.2 3]
teṣāṃ tarhi nārakāṇāṃ karmabhistatra bhūtaviśeṣāḥ sambhavanti varṇākṛtipramāṇabalaviśiṣṭā ye narakapālādisaṃjñāṃ pratilabhante | [ViṃVṛtti zu ViṃKār, 1, 5.2 4]
tathā ca pariṇamanti yad vividhāṃ hastavikṣepādikriyāṃ kurvanto dṛśyante bhayotpādanārthāṃ yathā meṣākṛtayaḥ parvatā āgacchanto gacchanto 'yaḥśālmalīvane ca kaṇṭakā adhomukhībhavanta ūrdhvamukhībhavantaśceti | [ViṃVṛtti zu ViṃKār, 1, 5.2 5]
na te na sambhavantyeva | [ViṃVṛtti zu ViṃKār, 1, 5.2 6]
{ViṃVṛtti zu ViṃKār, 1, 6.2}
vijñānasyaiva tatkarmabhistathā pariṇāmaḥ kasmānneṣyate kiṃ punarbhūtāni kalpyante | [ViṃVṛtti zu ViṃKār, 1, 6.2 1]
api ca | [ViṃVṛtti zu ViṃKār, 1, 6.2 2]
{ViṃVṛtti zu ViṃKār, 1, 7.2}
yena hi karmaṇā nārakāṇāṃ tatra tādṛśo bhūtānāṃ saṃbhavaḥ kalpyate pariṇāmaśca tasya karmaṇo vāsanā teṣāṃ vijñānasaṃtānasaṃniviṣṭā nānyatra | [ViṃVṛtti zu ViṃKār, 1, 7.2 1]
yatraiva ca vāsanā tatraiva tasyāḥ phalaṃ tādṛśo vijñānapariṇāmaḥ kiṃ neṣyate | [ViṃVṛtti zu ViṃKār, 1, 7.2 2]
yatra vāsanā nāsti tatra tasyāḥ phalaṃ kalpyata iti kimatra kāraṇam | [ViṃVṛtti zu ViṃKār, 1, 7.2 3]
āgamaḥ kāraṇam | [ViṃVṛtti zu ViṃKār, 1, 7.2 4]
yadi vijñānam evaṃrūpādi pratibhāsaṃ syānna rūpādiko'rthastadā rūpādyāyatanāstitvaṃ bhagavatā noktaṃ syāt | [ViṃVṛtti zu ViṃKār, 1, 7.2 5]
akāraṇam etad yasmāt | [ViṃVṛtti zu ViṃKār, 1, 7.2 6]
{ViṃVṛtti zu ViṃKār, 1, 8.2}
yathāsti sattva upapāduka ityuktaṃ bhagavatā | [ViṃVṛtti zu ViṃKār, 1, 8.2 1]
abhiprāyavaśāccittasaṃtatyanucchedam āyatyām abhipretya | [ViṃVṛtti zu ViṃKār, 1, 8.2 2]
{ViṃVṛtti zu ViṃKār, 1, 9.1}
iti vacanāt | [ViṃVṛtti zu ViṃKār, 1, 9.1 1]
evaṃ rūpādyāyatanāstitvamapyuktaṃ bhagavatā taddeśanāvineyajanam adhikṛtyetyābhiprāyikaṃ tadvacanam | [ViṃVṛtti zu ViṃKār, 1, 9.1 2]
ko 'trābhiprāyaḥ | [ViṃVṛtti zu ViṃKār, 1, 9.1 3]
{ViṃVṛtti zu ViṃKār, 1, 9.3}
kimuktaṃ bhavati | [ViṃVṛtti zu ViṃKār, 1, 9.3 1]
rūpapratibhāsā vijñaptiryataḥ svabījātpariṇāmaviśeṣaprāptād utpadyate tacca bījaṃ yatpratibhāsā ca sā te tasyā vijñapteś cakṣūrūpāyatanatvena yathākramaṃ bhagavānabravīt | [ViṃVṛtti zu ViṃKār, 1, 9.3 2]
evaṃ yāvat spraṣṭavyapratibhāsā vijñaptiryataḥ svabījāt pariṇāmaviśeṣaprāptād utpadyate | [ViṃVṛtti zu ViṃKār, 1, 9.3 3]
tacca bījaṃ yatpratibhāsā ca sā te tasyāḥ kāyaspraṣṭavyāyatanatvena yathākramaṃ bhagavānabravīd ityayamabhiprāyaḥ | [ViṃVṛtti zu ViṃKār, 1, 9.3 4]
evaṃ punarabhiprāyavaśena deśayitvā ko guṇaḥ | [ViṃVṛtti zu ViṃKār, 1, 9.3 5]
{ViṃVṛtti zu ViṃKār, 1, 10.1}
tathā hi deśyamāne pudgalanairātmyaṃ praviśanti | [ViṃVṛtti zu ViṃKār, 1, 10.1 1]
dvayādvijñānaṣaṭkaṃ pravartate | [ViṃVṛtti zu ViṃKār, 1, 10.1 2]
na tu kaścideko draṣṭāsti na yāvanmantetyeva viditvā ye pudgalanairātmyadeśanāvineyās te pudgalanairātmyaṃ praviśanti | [ViṃVṛtti zu ViṃKār, 1, 10.1 3]
{ViṃVṛtti zu ViṃKār, 1, 10.2}
anyatheti vijñaptimātradeśanā kathaṃ dharmanairātmyapraveśaḥ | [ViṃVṛtti zu ViṃKār, 1, 10.2 1]
vijñaptimātramidaṃ rūpādidharmapratibhāsam utpadyate na tu rūpādilakṣaṇo dharmaḥ ko'pyastīti viditvā | [ViṃVṛtti zu ViṃKār, 1, 10.2 2]
yadi tarhi sarvathā dharmo nāsti tadapi vijñaptimātraṃ nāstīti kathaṃ tarhi vyavasthāpyate | [ViṃVṛtti zu ViṃKār, 1, 10.2 3]
na khalu sarvathā dharmo nāstītyeva dharmanairātmyapraveśo bhavati | [ViṃVṛtti zu ViṃKār, 1, 10.2 4]
api tu | [ViṃVṛtti zu ViṃKār, 1, 10.2 5]
{ViṃVṛtti zu ViṃKār, 1, 10.2}
yo bālairdharmāṇāṃ svabhāvo grāhyagrāhakādiḥ parikalpitastena kalpitenātmanā teṣāṃ nairātmyaṃ na tv anabhilāpyenātmanā yo buddhānāṃ viṣaya iti | [ViṃVṛtti zu ViṃKār, 1, 10.2 1]
evaṃ vijñaptimātrasyāpi vijñaptyantaraparikalpitenātmanā nairātmyapraveśāt vijñaptimātravyavasthāpanayā sarvadharmāṇāṃ nairātmyapraveśo bhavati na tu tadastitvāpavādāt | [ViṃVṛtti zu ViṃKār, 1, 10.2 2]
itarathā hi vijñapterapi vijñaptyantaramarthaḥ syāditi vijñaptimātratvaṃ na sidhyetārthavatītvād vijñaptīnām | [ViṃVṛtti zu ViṃKār, 1, 10.2 3]
kathaṃ punaridaṃ pratyetavyamanenābhiprāyeṇa bhagavatā rūpādyāyatanāstitvam uktaṃ na punaḥ santyeva tāni yāni rūpādivijñaptīnāṃ pratyekaṃ viṣayībhavantīti | [ViṃVṛtti zu ViṃKār, 1, 10.2 4]
yasmāt | [ViṃVṛtti zu ViṃKār, 1, 10.2 5]
{ViṃVṛtti zu ViṃKār, 1, 11.2}
iti | [ViṃVṛtti zu ViṃKār, 1, 11.2 1]
kimuktaṃ bhavati | [ViṃVṛtti zu ViṃKār, 1, 11.2 2]
yattadrūpādikamāyatanaṃ rūpādivijñaptīnāṃ pratyekaṃ viṣayaḥ syāttadekaṃ vā syādyathāvayavirūpaṃ kalpyate vaiśeṣikaiḥ | [ViṃVṛtti zu ViṃKār, 1, 11.2 3]
anekaṃ vā paramāṇuśaḥ | [ViṃVṛtti zu ViṃKār, 1, 11.2 4]
saṃhatā vā ta eva paramāṇavaḥ | [ViṃVṛtti zu ViṃKār, 1, 11.2 5]
na tāvadekaṃ viṣayo bhavatyavayavebhyo'nyasyāvayavirūpasya kvacidapyagrahaṇāt | [ViṃVṛtti zu ViṃKār, 1, 11.2 6]
nāpyanekaṃ paramāṇūnāṃ pratyekamagrahaṇāt | [ViṃVṛtti zu ViṃKār, 1, 11.2 7]
nāpi te saṃhatā viṣayībhavanti | [ViṃVṛtti zu ViṃKār, 1, 11.2 8]
yasmātparamāṇurekaṃ dravyaṃ na sidhyati | [ViṃVṛtti zu ViṃKār, 1, 11.2 9]
kathaṃ na sidhyati | [ViṃVṛtti zu ViṃKār, 1, 11.2 10]
yasmāt | [ViṃVṛtti zu ViṃKār, 1, 11.2 11]
{ViṃVṛtti zu ViṃKār, 1, 12.1}
ṣaḍbhyo digbhyaḥ ṣaḍbhiḥ paramāṇubhiryugapadyoge sati paramāṇoḥ ṣaḍaṃśatā prāpnoti | [ViṃVṛtti zu ViṃKār, 1, 12.1 1]
ekasya yo deśastatrānyasyāsaṃbhavāt | [ViṃVṛtti zu ViṃKār, 1, 12.1 2]
{ViṃVṛtti zu ViṃKār, 1, 12.2}
atha ya evaikasya paramāṇordeśaḥ sa eva ṣaṇṇām | [ViṃVṛtti zu ViṃKār, 1, 12.2 1]
tena sarveṣāṃ samānadeśatvātsarvaḥ piṇḍaḥ paramāṇumātraḥ syātparasparavyatirekāditi na kaścitpiṇḍo dṛśyaḥ syāt | [ViṃVṛtti zu ViṃKār, 1, 12.2 2]
naiva hi paramāṇavaḥ saṃyujyante niravayavatvāt | [ViṃVṛtti zu ViṃKār, 1, 12.2 3]
mā bhūdeṣa doṣaprasaṅgaḥ | [ViṃVṛtti zu ViṃKār, 1, 12.2 4]
saṃhatāstu parasparaṃ saṃyujyanta iti kāśmīravaibhāṣikāsta idaṃ praṣṭavyāḥ | [ViṃVṛtti zu ViṃKār, 1, 12.2 5]
yaḥ paramāṇūnāṃ saṃghāto na sa tebhyo'rthāntaramiti | [ViṃVṛtti zu ViṃKār, 1, 12.2 6]
{ViṃVṛtti zu ViṃKār, 1, 13.1}
saṃyoga iti vartate | [ViṃVṛtti zu ViṃKār, 1, 13.1 1]
{ViṃVṛtti zu ViṃKār, 1, 13.2}
atha saṃghātā apyanyonyaṃ na saṃyujyante | [ViṃVṛtti zu ViṃKār, 1, 13.2 1]
na tarhi paramāṇūnāṃ niravayavatvātsaṃyogo na sidhyatīti vaktavyam | [ViṃVṛtti zu ViṃKār, 1, 13.2 2]
sāvayavasyāpi hi saṃghātasya saṃyogānabhyupagamāt | [ViṃVṛtti zu ViṃKār, 1, 13.2 3]
tasmāt paramāṇurekaṃ dravyaṃ na sidhyati | [ViṃVṛtti zu ViṃKār, 1, 13.2 4]
yadi ca paramāṇoḥ saṃyoga iṣyate yadi vā neṣyate | [ViṃVṛtti zu ViṃKār, 1, 13.2 5]
{ViṃVṛtti zu ViṃKār, 1, 14.1}
anyo hi paramāṇoḥ pūrvadigbhāgo yāvadadhodigbhāga iti digbhāgabhede sati kathaṃ tadātmakasya paramāṇorekatvaṃ yokṣyate | [ViṃVṛtti zu ViṃKār, 1, 14.1 1]
{ViṃVṛtti zu ViṃKār, 1, 14.2}
yadyekaikasya paramāṇordigbhāgabhedo na syādādityodaye kathamanyatra chāyā bhavatyanyatrātapaḥ | [ViṃVṛtti zu ViṃKār, 1, 14.2 1]
na hi tasyānyaḥ pradeśo'sti yatrātapo na syāt | [ViṃVṛtti zu ViṃKār, 1, 14.2 2]
āvaraṇaṃ ca kathaṃ bhavati paramāṇoḥ paramāṇvantareṇa yadi digbhāgabhedo neṣyate | [ViṃVṛtti zu ViṃKār, 1, 14.2 3]
na hi kaścidapi paramāṇoḥ | [ViṃVṛtti zu ViṃKār, 1, 14.2 4]
parabhāgo'sti yatrāgamanād anyenānyasya pratighātaḥ syāt | [ViṃVṛtti zu ViṃKār, 1, 14.2 5]
asati ca pratighāte sarveṣāṃ samānadeśatvātsarvaḥ saṃghātaḥ paramāṇumātraḥ syādityuktam | [ViṃVṛtti zu ViṃKār, 1, 14.2 6]
kimevaṃ neṣyate piṇḍasya te chāyāvṛtī na paramāṇoriti | [ViṃVṛtti zu ViṃKār, 1, 14.2 7]
kiṃ khalu paramāṇubhyo'nyaḥ piṇḍa iṣyate yasya te syātām | [ViṃVṛtti zu ViṃKār, 1, 14.2 8]
netyāha | [ViṃVṛtti zu ViṃKār, 1, 14.2 9]
{ViṃVṛtti zu ViṃKār, 1, 14.2}
yadi nānyaḥ paramāṇubhyaḥ piṇḍa iṣyate na te tasyeti siddhaṃ bhavati | [ViṃVṛtti zu ViṃKār, 1, 14.2 1]
saṃniveśaparikalpa eṣaḥ | [ViṃVṛtti zu ViṃKār, 1, 14.2 2]
paramāṇuḥ saṃghāta iti vā | [ViṃVṛtti zu ViṃKār, 1, 14.2 3]
kimanayā cintayā | [ViṃVṛtti zu ViṃKār, 1, 14.2 4]
lakṣaṇaṃ tu rūpādi yadi na pratiṣidhyate | [ViṃVṛtti zu ViṃKār, 1, 14.2 5]
kiṃ punasteṣāṃ lakṣaṇaṃ cakṣurādiviṣayatvaṃ nīlāditvaṃ ca | [ViṃVṛtti zu ViṃKār, 1, 14.2 6]
tadevedaṃ sampradhāryate | [ViṃVṛtti zu ViṃKār, 1, 14.2 7]
yattaccakṣurādīnāṃ viṣayo nīlapītādikamiṣyate kiṃ tadekaṃ dravyamatha vā tadanekamiti | [ViṃVṛtti zu ViṃKār, 1, 14.2 8]
kiṃ cātaḥ | [ViṃVṛtti zu ViṃKār, 1, 14.2 9]
anekatve doṣa uktaḥ | [ViṃVṛtti zu ViṃKār, 1, 14.2 10]
{ViṃVṛtti zu ViṃKār, 1, 15.2}
yadi yāvad avicchinnaṃ nānekaṃ cakṣuṣo viṣayastadekaṃ dravyaṃ kalpyate pṛthivyāṃ krameṇetirna syādgamanamityarthaḥ | [ViṃVṛtti zu ViṃKār, 1, 15.2 1]
sakṛtpādakṣepeṇa sarvasya gatatvāt | [ViṃVṛtti zu ViṃKār, 1, 15.2 2]
arvāgbhāgasya ca grahaṇaṃ parabhāgasya cāgrahaṇaṃ yugapan na syāt | [ViṃVṛtti zu ViṃKār, 1, 15.2 3]
na hi tasyaiva tadidānīṃ grahaṇaṃ cāgrahaṇaṃ ca yuktam | [ViṃVṛtti zu ViṃKār, 1, 15.2 4]
vicchinnasya cānekasya hastyaśvādikasyānekatra vṛttirna syādyatraiva hyekaṃ tatraivāparamiti kathaṃ tayorviccheda iṣyate | [ViṃVṛtti zu ViṃKār, 1, 15.2 5]
kathaṃ vā tadekaṃ yatprāptaṃ ca tābhyāṃ na ca prāptamantarāle tacchūnyagrahaṇāt | [ViṃVṛtti zu ViṃKār, 1, 15.2 6]
sūkṣmāṇāṃ caudakajantūnāṃ sthūlaiḥ samānarūpāṇāmanīkṣaṇaṃ na syāt | [ViṃVṛtti zu ViṃKār, 1, 15.2 7]
yadi lakṣaṇabhedādeva dravyāntaratvaṃ kalpyate nānyathā | [ViṃVṛtti zu ViṃKār, 1, 15.2 8]
tasmādavaśyaṃ paramāṇuśo bhedaḥ kalpayitavyaḥ | [ViṃVṛtti zu ViṃKār, 1, 15.2 9]
sa caiko na sidhyati | [ViṃVṛtti zu ViṃKār, 1, 15.2 10]
tasyāsiddhau rūpādīnāṃ cakṣurādiviṣayatvam asiddhamiti siddhaṃ vijñaptimātraṃ bhavatīti | [ViṃVṛtti zu ViṃKār, 1, 15.2 11]
pramāṇavaśādastitvaṃ nāstitvaṃ vā nirdhāryate sarveṣāṃ ca pramāṇānāṃ pratyakṣaṃ pramāṇaṃ gariṣṭham ityasatyarthe kathamiyaṃ buddhirbhavati pratyakṣamiti | [ViṃVṛtti zu ViṃKār, 1, 15.2 12]
{ViṃVṛtti zu ViṃKār, 1, 16.1}
vināpyartheneti pūrvameva jñāpitam | [ViṃVṛtti zu ViṃKār, 1, 16.1 1]
{ViṃVṛtti zu ViṃKār, 1, 16.2}
yadā ca sā pratyakṣabuddhirbhavatīdaṃ me pratyakṣamiti tadā na so'rtho dṛśyate manovijñānenaiva paricchedāccakṣurvijñānasya ca tadā niruddhatvāditi | [ViṃVṛtti zu ViṃKār, 1, 16.2 1]
kathaṃ tasya pratyakṣatvam iṣṭam | [ViṃVṛtti zu ViṃKār, 1, 16.2 2]
viśeṣeṇa tu kṣaṇikasya viṣayasya tad idānīṃ niruddhameva tadrūpaṃ rasādikaṃ vā | [ViṃVṛtti zu ViṃKār, 1, 16.2 3]
nānanubhūtaṃ manovijñānena smaryata ityavaśyamarthānubhavena bhavitavyaṃ tacca darśanamityevaṃ tadviṣayasya rūpādeḥ pratyakṣatvaṃ matam | [ViṃVṛtti zu ViṃKār, 1, 16.2 4]
asiddhamidamanubhūtasyārthasya smaraṇaṃ bhavatīti | [ViṃVṛtti zu ViṃKār, 1, 16.2 5]
yasmāt | [ViṃVṛtti zu ViṃKār, 1, 16.2 5.1]
{ViṃVṛtti zu ViṃKār, 1, 17.1}
vināpyarthena yathārthābhāsā cakṣurvijñānādikā vijñaptir utpadyate tathoktam | [ViṃVṛtti zu ViṃKār, 1, 17.1 1]
{ViṃVṛtti zu ViṃKār, 1, 17.1}
tato hi vijñapteḥ smṛtisamprayuktā tatpratibhāsaiva rūpādivikalpikā manovijñaptir utpadyata iti na smṛtyutpādādarthānubhavaḥ sidhyati | [ViṃVṛtti zu ViṃKār, 1, 17.1 1]
yadi yathā svapne vijñaptirabhūtārthaviṣayā tathā jāgrato'pi syāttathaiva tadabhāvaṃ lokaḥ svayamavagacchet | [ViṃVṛtti zu ViṃKār, 1, 17.1 2]
na caivaṃ bhavati | [ViṃVṛtti zu ViṃKār, 1, 17.1 3]
tasmānna svapna ivārthopalabdhiḥ sarvā nirarthikā | [ViṃVṛtti zu ViṃKār, 1, 17.1 4]
idamajñāpakam | [ViṃVṛtti zu ViṃKār, 1, 17.1 5]
yasmāt | [ViṃVṛtti zu ViṃKār, 1, 17.1 6]
{ViṃVṛtti zu ViṃKār, 1, 17.2}
evaṃ vitathavikalpābhyāsavāsanānidrayā prasupto lokaḥ svapna ivābhūtamarthaṃ paśyanna prabuddhastadabhāvaṃ yathāvannāvagacchati | [ViṃVṛtti zu ViṃKār, 1, 17.2 1]
yadā tu tatpratipakṣalokottaranirvikalpajñānalābhāt prabuddho bhavati tadā tatpṛṣṭhalabdhaśuddhalaukikajñānasaṃmukhībhāvād viṣayābhāvaṃ yathāvad avagacchatīti samānametat | [ViṃVṛtti zu ViṃKār, 1, 17.2 2]
yadi svasaṃtānapariṇāmaviśeṣād eva sattvānām arthapratibhāsā vijñaptaya utpadyante nārthaviśeṣāt | [ViṃVṛtti zu ViṃKār, 1, 17.2 3]
tadā ya eṣa pāpakalyāṇamitrasaṃparkāt sadasaddharmaśravaṇācca vijñaptiniyamaḥ sattvānāṃ sa kathaṃ sidhyati asati sadasatsaṃparke taddeśanāyāṃ ca | [ViṃVṛtti zu ViṃKār, 1, 17.2 4]
{ViṃVṛtti zu ViṃKār, 1, 18.1}
sarveṣāṃ hi sattvānāmanyonyavijñaptyādhipatyena mitho vijñapterniyamo bhavati yathāyogam | [ViṃVṛtti zu ViṃKār, 1, 18.1 1]
mitha iti parasparataḥ | [ViṃVṛtti zu ViṃKār, 1, 18.1 2]
ataḥ saṃtānāntaravijñaptiviśeṣāt saṃtānāntare vijñaptiviśeṣa utpadyate nārthaviśeṣāt | [ViṃVṛtti zu ViṃKār, 1, 18.1 3]
yadi yathā svapne nirarthikā vijñaptirevaṃ jāgrato 'pi svāt kasmāt kuśalākuśalasamudācāre suptāsuptayostulyaṃ phalamiṣṭāniṣṭam āyatyāṃ na bhavati | [ViṃVṛtti zu ViṃKār, 1, 18.1 4]
yasmāt | [ViṃVṛtti zu ViṃKār, 1, 18.1 5.1]
{ViṃVṛtti zu ViṃKār, 1, 18.2}
idamatra kāraṇaṃ na tvarthasadbhāvaḥ | [ViṃVṛtti zu ViṃKār, 1, 18.2 1]
yadi vijñaptimātramevedaṃ na kasyacitkāyo 'sti na vāk | [ViṃVṛtti zu ViṃKār, 1, 18.2 2]
katham upakramyamāṇānām aurabhrikādibhir urabhrādīnāṃ maraṇaṃ bhavati | [ViṃVṛtti zu ViṃKār, 1, 18.2 3]
atatkṛte vā tanmaraṇe kathamaurabhrikādīnāṃ prāṇātipātāvadyena yogo bhavati | [ViṃVṛtti zu ViṃKār, 1, 18.2 4]
{ViṃVṛtti zu ViṃKār, 1, 19.2}
yathā hi piśācādimanovaśādanyeṣāṃ smṛtilopasvapnadarśanabhūtagrahāveśavikārā bhavanti | [ViṃVṛtti zu ViṃKār, 1, 19.2 1]
ṛddhivanmanovaśācca | [ViṃVṛtti zu ViṃKār, 1, 19.2 2]
yathā sāraṇasyāryamahākātyāyanādhiṣṭhānāt svapnadarśanam | [ViṃVṛtti zu ViṃKār, 1, 19.2 3]
āraṇyakarṣimanaḥpradoṣācca vemacitraparājayaḥ | [ViṃVṛtti zu ViṃKār, 1, 19.2 4]
tathā paravijñaptiviśeṣādhipatyāt pareṣāṃ jīvitendriyavirodhinī kācidvikriyotpadyate yayā sabhāgasaṃtativicchedākhyaṃ maraṇaṃ bhavatīti veditavyam | [ViṃVṛtti zu ViṃKār, 1, 19.2 5]
{ViṃVṛtti zu ViṃKār, 1, 20.1}
yadi paravijñaptiviśeṣādhipatyāt sattvānāṃ maraṇaṃ neṣyate | [ViṃVṛtti zu ViṃKār, 1, 20.1 1]
manodaṇḍasya hi mahāsāvadyatvaṃ sādhayatā bhagavatopālirgṛhapatiḥ pṛṣṭaḥ | [ViṃVṛtti zu ViṃKār, 1, 20.1 2]
kaccitte gṛhapate śrutaṃ kena tāni daṇḍakāraṇyāni mātaṅgāraṇyāni kaliṅgāraṇyāni śūnyāni medhyībhūtāni | [ViṃVṛtti zu ViṃKār, 1, 20.1 3]
tenoktam | [ViṃVṛtti zu ViṃKār, 1, 20.1 4]
śrutaṃ me bho gautama ṛṣīṇāṃ manaḥpradoṣeṇeti | [ViṃVṛtti zu ViṃKār, 1, 20.1 5]
{ViṃVṛtti zu ViṃKār, 1, 20.2}
yadyevaṃ kalpyate | [ViṃVṛtti zu ViṃKār, 1, 20.2 1]
tadabhiprasannair amānuṣaistadvāsinaḥ sattvā utsāditā na tvṛṣīṇāṃ manaḥpradoṣānmṛtā ityevaṃ sati kathaṃ tena karmaṇā manodaṇḍaḥ kāyavāgdaṇḍābhyāṃ mahāvadyatamaḥ siddho bhavati | [ViṃVṛtti zu ViṃKār, 1, 20.2 2]
tanmanaḥpradoṣamātreṇa tāvatāṃ sattvānāṃ maraṇātsidhyati | [ViṃVṛtti zu ViṃKār, 1, 20.2 3]
yadi vijñaptimātramevedaṃ paracittavidaḥ kiṃ paracittaṃ jānantyatha na | [ViṃVṛtti zu ViṃKār, 1, 20.2 4]
kiṃcātaḥ | [ViṃVṛtti zu ViṃKār, 1, 20.2 5]
yadi na jānanti kathaṃ paracittavido bhavanti | [ViṃVṛtti zu ViṃKār, 1, 20.2 6]
atha jānanti | [ViṃVṛtti zu ViṃKār, 1, 20.2 7]
{ViṃVṛtti zu ViṃKār, 1, 21.2}
tadapi katham ayathārtham | [ViṃVṛtti zu ViṃKār, 1, 21.2 1]
{ViṃVṛtti zu ViṃKār, 1, 21.2}
yathā tannirabhilāpyenātmanā buddhānāṃ gocaraḥ | [ViṃVṛtti zu ViṃKār, 1, 21.2 1]
tathā tadajñānāttadubhayaṃ na yathārthaṃ vitathapratibhāsatayā grāhyagrāhakavikalpasyāprahīṇatvāt | [ViṃVṛtti zu ViṃKār, 1, 21.2 2]
anantaviniścayaprabhedagādhagāmbhīryāyāṃ vijñaptimātratāyām | [ViṃVṛtti zu ViṃKār, 1, 21.2 3]
{ViṃVṛtti zu ViṃKār, 1, 22.2}
sarvaprakārā tu sā mādṛśaiścintayituṃ na śakyate | [ViṃVṛtti zu ViṃKār, 1, 22.2 1]
tarkāviṣayatvāt | [ViṃVṛtti zu ViṃKār, 1, 22.2 2]
kasya punaḥ sā sarvathā gocara ityāha | [ViṃVṛtti zu ViṃKār, 1, 22.2 3]
{ViṃVṛtti zu ViṃKār, 1, 22.2}
buddhānāṃ hi sā bhagavatāṃ sarvaprakāraṃ gocaraḥ sarvākārasarvajñeyajñānāvighātāditi | [ViṃVṛtti zu ViṃKār, 1, 22.2 1]
viṃśatikā vijñaptimātratāsiddhiḥ | [ViṃVṛtti zu ViṃKār, 1, 22.2 2.1]
kṛtiriyamācāryavasubandhoḥ | [ViṃVṛtti zu ViṃKār, 1, 22.2 2.2]
