{VārŚS, 1, 1, 1}
prayoge puruṣahitaṃ yajñasya ca jñāne | [VārŚS, 1, 1, 1 1.1]
taṃ vyākhyāsyāmaḥ | [VārŚS, 1, 1, 1 2.1]
sarvārthaṃ dharmaṃ prathamam | [VārŚS, 1, 1, 1 3.1]
upavādān anuvadet | [VārŚS, 1, 1, 1 3.2]
brāhmaṇakṣatriyavaiśyarathakārāṇāṃ yajñāḥ | [VārŚS, 1, 1, 1 4.1]
niṣādasthapater iṣṭyagnyādheyam | [VārŚS, 1, 1, 1 5.1]
adhvaryur yajurvedena karoty ṛgvedena hotā sāmavedenodgātā sarvair brahmā | [VārŚS, 1, 1, 1 6.1]
uccair ṛgvedasāmavedābhyām upāṃśu yajuṣoccaiḥ saṃpraiṣaiḥ | [VārŚS, 1, 1, 1 7.1]
saṃsvāraikasvaryam iti śabdanyāyaḥ | [VārŚS, 1, 1, 1 8.1]
prāṅmukhaḥ karma kuryād ā caturthāt karmaṇaḥ prasaṃpaśyan | [VārŚS, 1, 1, 1 9.1]
uttarata upacāro vihāraḥ | [VārŚS, 1, 1, 1 10.1]
na yajñāṅgenātmānam abhivipariharet | [VārŚS, 1, 1, 1 11.1]
na vihārād apaparyāvarteta | [VārŚS, 1, 1, 1 12.1]
antarāṇi yajñāṅgāni bāhyāḥ kartāraḥ | [VārŚS, 1, 1, 1 13.1]
kartṝṇāṃ ca pradhānakāriṇo 'bhyantarā bāhyā itare | [VārŚS, 1, 1, 1 14.1]
yajñopavītī karmāṇi kuryāt prācīnāvītī pitryāṇy ācāntodako 'hasan | [VārŚS, 1, 1, 1 15.1]
mantrāntena karma saṃnipātayet | [VārŚS, 1, 1, 1 16.1]
uttaramantrasyādinā pūrvasyāntaṃ vidyāt | [VārŚS, 1, 1, 1 17.1]
pūrvāmnānād aṅgānām ānupūrvyaṃ pūrvaprakaraṇaṃ codanāc cāniyamaḥ kratūnām | [VārŚS, 1, 1, 1 18.1]
ghṛtam ājyaśabdena pratīyate bhāryā patnī juhūḥ āhavanīya iti home | [VārŚS, 1, 1, 1 19.1]
hiraṇyaṃ jātarūpam | [VārŚS, 1, 1, 1 20.1]
gārhapatye haviḥśrapaṇaṃ pratitarpaṇaṃ ca | [VārŚS, 1, 1, 1 21.1]
dakṣiṇāgner ekolmukāharaṇam | [VārŚS, 1, 1, 1 22.1]
brāhmaṇā ṛtvija ārṣeyā mahānto yuvāno bahvapatyāḥ | [VārŚS, 1, 1, 1 23.1]
juhotīti darvihomacodanā | [VārŚS, 1, 1, 1 24.1]
ājyasyādhiśrayaṇaṃ gārhapatye | [VārŚS, 1, 1, 1 25.1]
paryagnikaraṇam utpavanaṃ sruksruvasaṃmārgaḥ paristaraṇaṃ paryukṣaṇam āhavanīyasyeti | [VārŚS, 1, 1, 1 26.1]
tūṣṇīkāṃ darvihomadharmaḥ | [VārŚS, 1, 1, 1 27.1]
āsīno juhuyāj jānvakno nigadya svāhākārāntam | [VārŚS, 1, 1, 1 29.1]
jamadagnīnāṃ pañcāvattaṃ caturavattam anyeṣām | [VārŚS, 1, 1, 1 30.1]
āmantrya jāmadagnyam ajāmadagnyaḥ pañcāvattī syāt | [VārŚS, 1, 1, 1 30.2]
māṃsasaṃhitābhyām aṅgulībhyām aṅguṣṭhena ca puroḍāśasyāvadyet sruveṇājyapayasor mekṣaṇena caroḥ svadhitinā paśor darvyā somasya | [VārŚS, 1, 1, 1 31.1]
yathādiṣṭaṃ havirbhir devatā yajaty ājyenetarāḥ | [VārŚS, 1, 1, 1 32.1]
dhrauvasyājyārthān kurvīta | [VārŚS, 1, 1, 1 33.1]
ājyasyopastīrya haviṣo 'vadānam abhighāraṇaṃ ca | [VārŚS, 1, 1, 1 34.1]
avadāyāvadāya havirdhruvāṃ pratyabhighārayed ā sviṣṭakṛdavadānāt | [VārŚS, 1, 1, 1 35.1]
ājyasthālyā dhruvām | [VārŚS, 1, 1, 1 36.1]
aṅguṣṭhaparvamātrāṇy avadānāni | [VārŚS, 1, 1, 1 37.1]
bhūyaḥ sviṣṭakṛte bhūyiṣṭham iḍāyāḥ | [VārŚS, 1, 1, 1 38.1]
madhyād avadāya haviṣaḥ pūrvārdhād dvitīyam avadyec caturavadānasya paścārdhāt tṛtīyaṃ pañcāvadānasya | [VārŚS, 1, 1, 1 39.1]
pūrvārdhāt prathamaṃ jyeṣṭhasya jyaiṣṭhineyasya gataśriyo vā | [VārŚS, 1, 1, 1 40.1]
aparaṃ kaniṣṭhasya kāniṣṭhineyasya bubhūṣato vā | [VārŚS, 1, 1, 1 41.1]
sarveṣāṃ haviṣāṃ sviṣṭakṛte samavadyed uttarārdhāt sakṛt sakṛc caturavadānasya dvir dviḥ pañcāvadānasya | [VārŚS, 1, 1, 1 42.1]
dvir abhighārayet | [VārŚS, 1, 1, 1 43.1]
yatra yājyās tatrāśrutapratyāśrute ca caturavattapañcāvatte ca | [VārŚS, 1, 1, 1 44.1]
dakṣiṇena dakṣiṇātikrāmet savyenodaṅ | [VārŚS, 1, 1, 1 45.1]
avadāya grahaṃ vā gṛhītvā dakṣiṇātikrāman saṃpreṣyaty amuṣmā anubrūhīti yathādevataṃ saṃpraiṣayājyayoś ca | [VārŚS, 1, 1, 1 46.1]
anuvācya vāgyato bhavaty āśrāvaṇāt | [VārŚS, 1, 1, 1 47.1]
āśrute cāgnīdhra ā pratyāśrāvaṇāt | [VārŚS, 1, 1, 1 47.2]
pratyāśrute cādhvaryur ā yaja yajeti brūyāt | [VārŚS, 1, 1, 1 47.3]
anuvākyānte praṇavaṃ dadhāti hotā | [VārŚS, 1, 1, 1 48.1]
tam adhvaryuḥ praṇavenopasaṃdadhāti | [VārŚS, 1, 1, 1 48.2]
o śrāvayety adhvaryur astu śrauṣaḍ ity āgnīdhraḥ pratyāśrāvayaty uttaratas tiṣṭhan sphyaṃ cedhmasaṃnahanāni codyamya | [VārŚS, 1, 1, 1 49.1]
amuṣmai preṣyeti saṃpreṣyati yājyāvat svāhavanīyapradhānasthāneṣu paśusomayor amuṃ yajety ārāt | [VārŚS, 1, 1, 1 50.1]
yājyānuvākyāvanti pradhānāny ājyabhāgādīni sviṣṭakṛdantāni patnīsaṃyājeṣu vājine ca | [VārŚS, 1, 1, 1 51.1]
dakṣiṇaṃ paridhisaṃdhiṃ pratyavasthāya vaṣaṭkārānte pārśvenāpidadhad ivānāsekaṃ haviṣo 'prakṣiṇan juhoti | [VārŚS, 1, 1, 1 52.1]
mukhenāsekaṃ haviṣo vyṛṣan yaṃ dviṣyāt tam āhutiṣu hūyamānāsu manasā dhyāyet | [VārŚS, 1, 1, 1 53.1]
yājyāvat svāhavanīyapradhāneṣv oṃkāre ca dakṣiṇātikramaṇam | [VārŚS, 1, 1, 1 54.1]
upabhṛtam adhastād upayamya pracarati vedam upayāmam anyatra daśāṃ some | [VārŚS, 1, 1, 1 55.1]
samānaṃ darśapūrṇamāsayor vidhānam anyatra nirdeśāt | [VārŚS, 1, 1, 1 56.1]
ubhayatrāgneyaḥ puroḍāśaḥ | [VārŚS, 1, 1, 1 57.1]
agnīṣomīyo dvitīyaḥ paurṇamāsyām aindrāgno 'māvāsyāyām asaṃnayataḥ | [VārŚS, 1, 1, 1 57.2]
sāṃnāyyena samānadevataḥ | [VārŚS, 1, 1, 1 58.1]
saṃnayata aindraṃ sāṃnāyyaṃ māhendraṃ vā | [VārŚS, 1, 1, 1 59.1]
agnīṣomīya upāṃśuyājaḥ paurṇamāsyāṃ vaiṣṇavo 'māvāsyāyām | [VārŚS, 1, 1, 1 60.1]
etad ijyāpradhānam | [VārŚS, 1, 1, 1 61.1]
tadaṅgānītarāṇi | [VārŚS, 1, 1, 1 62.1]
arthakāraṇād dharmān āvartayed vacanād vā | [VārŚS, 1, 1, 1 63.1]
somejyāgniṣṭome pradhānam | [VārŚS, 1, 1, 1 64.1]
darśapūrṇamāsikānāṃ pradhānānām iṣṭipaśubandhe codanā | [VārŚS, 1, 1, 1 65.1]
somasyaikāhāhīnasattreṣv aṅgānāṃ ca samanvayaḥ piṇḍapitṛyajñavarjam | [VārŚS, 1, 1, 1 66.1]
pratyāmnāyapratiṣedhārthalopair aṅgānivṛttiḥ sāmānyād arthāt svāśrutyād iti | [VārŚS, 1, 1, 1 67.1]
dharmaviniyoge 'nāmnāte yathārthaṃ mantrān saṃnamayet | [VārŚS, 1, 1, 1 68.1]
dravyālābhe tulyārthānāṃ yathāsadṛśaṃ pratinidadhyād yathārtham atulyārthe | [VārŚS, 1, 1, 1 69.1]
pradhānānāṃ dharmavipratiṣedhe bhūyastve na dharmān viniyacchet tulyāṃ pūrvacodanayā | [VārŚS, 1, 1, 1 70.1]
karmaṇāṃ gaṇādeśe pratyṛcaṃ karoti pratiparyāyaṃ ca | [VārŚS, 1, 1, 1 71.1]
amuṣmai praṇīyamānāyānubrūhīty ukte triruktāṃ karoti | [VārŚS, 1, 1, 1 72.1]
some krīte havirdhānapravartane ca | [VārŚS, 1, 1, 1 73.1]
darbhāḥ paristaraṇe | [VārŚS, 1, 1, 1 74.1]
svāhākārāntāḥ samidhaḥ | [VārŚS, 1, 1, 1 75.1]
agniṃ sādayiṣyann uddhatya lakṣaṇam adbhir avokṣya sādayati | [VārŚS, 1, 1, 1 76.1]
saṃtatakarmasu purastād ārambhaṃ pradakṣiṇaṃ prāgapavargāṇy udag vā karoti | [VārŚS, 1, 1, 1 77.1]
prasavyaṃ pitryāṇi | [VārŚS, 1, 1, 1 78.1]
maṅgalāni lokataḥ | [VārŚS, 1, 1, 1 79.1]
karmābhyāvṛttau kṛtasaṃkhyeṣu mantrān āvartayet | [VārŚS, 1, 1, 1 80.1]
saṃpraiṣānuvacaneṣv āśrutapratyāśruteṣu ca mandrasvāraḥ | [VārŚS, 1, 1, 1 81.1]
sāmidhenīprabhṛtyājyabhāgānteṣūrdhvam ājyabhāgābhyām ānuyājebhyo madhyamāḥ | [VārŚS, 1, 1, 1 82.1]
anuyājaprabhṛty uccair ā śaṃyvantāt | [VārŚS, 1, 1, 1 83.1]
triṃśadvarṣāṇi darśapūrṇamāsābhyāṃ yajeta yāvajjīvaṃ vā | [VārŚS, 1, 1, 1 84.1]
pañcadaśa dākṣāyaṇayajñena darśapūrṇamāsayoḥ sthāne | [VārŚS, 1, 1, 1 85.1]
yāvajjīvam agnihotram | [VārŚS, 1, 1, 1 86.1]
aniyamo 'nyatra | [VārŚS, 1, 1, 1 87.1]
{VārŚS, 1, 1, 2}
candrādarśanenāmāvāsyām upavaset sampūrṇena paurṇamāsīṃ pūrve vā | [VārŚS, 1, 1, 2 1.1]
keśaśmaśru vāpayitvā māṃsamāṣalavaṇavarjam aśnīto yajamānaḥ patnī cāsuhitau | [VārŚS, 1, 1, 2 2.1]
agniṃ gṛhṇāmi surathaṃ yo mayobhūr ya udyantam ārohati svarvideti | [VārŚS, 1, 1, 2 3.1]
ādityaṃ tejasāṃ teja uttamaṃ śvoyajñāya camatāṃ devatābhyaḥ | [VārŚS, 1, 1, 2 3.2]
imām ūrjaṃ pañcadaśīṃ yāḥ praviṣṭās tā devatāḥ parigṛhṇāmi sarvāḥ | [VārŚS, 1, 1, 2 3.3]
paurṇamāsaṃ havir idaṃ juṣantām āmāvāsyaṃ havir idaṃ juṣantām | [VārŚS, 1, 1, 2 3.4]
iti yathārūpaṃ gārhapatyād āhavanīyaṃ jvalantaṃ praṇīya mamāgne varco vihaveṣv ity anvādadhāti | [VārŚS, 1, 1, 2 3.5]
uttarābhyāṃ vaihavībhyām aparayor anvavadhāya vratam upaiti | [VārŚS, 1, 1, 2 4.1]
payasvatīr oṣadhayaḥ payasvad vīrudhāṃ payaḥ | [VārŚS, 1, 1, 2 5.1]
apāṃ payaso yat payas tena mām indra saṃsṛja | [VārŚS, 1, 1, 2 5.2]
iti pāṇī prakṣālyāgne vratapata ity āhavanīyaṃ yajamāna upatiṣṭhate | [VārŚS, 1, 1, 2 5.3]
samrāḍ asi vratapā asi vratapatir asi vrataṃ cariṣyāmi tat te bravīmi tanme gopāya tacchakeyaṃ tena śakeyaṃ tena rādhyāsam ity ādityam | [VārŚS, 1, 1, 2 6.1]
yady astamitaḥ syād āhavanīyam | [VārŚS, 1, 1, 2 6.2]
purastād barhirāharaṇasya paurṇamāsyāṃ vratam upeyād vatsāpākaraṇasyāmāvāsyāyām | [VārŚS, 1, 1, 2 7.1]
ubhayoḥ pūrvedyuḥ samanvādhānam | [VārŚS, 1, 1, 2 8.1]
nānṛtaṃ vaden na māṃsaṃ prāśnīyān na striyamupeyāt | [VārŚS, 1, 1, 2 9.1]
māṣavarjaṃ sāyam āraṇyam aśnīyāt | [VārŚS, 1, 1, 2 9.2]
āraṇyahaviś cet syād udakam | [VārŚS, 1, 1, 2 10.1]
āhavanīyāgāre yajamāno viharati gārhapatyāgāre patnī tayor dakṣiṇā | [VārŚS, 1, 1, 2 11.1]
pratyagāśiṣo 'karmayuktā mantrā yājamānam | [VārŚS, 1, 1, 2 12.1]
dakṣiṇata upacāro yajamānasyāparaḥ patnyāḥ | [VārŚS, 1, 1, 2 13.1]
āmantrite praṇavam uktvā yathārtham anujñānam | [VārŚS, 1, 1, 2 14.1]
yathādevatam āhutim anumantrayate yathākarmasaṃyogam ārāt | [VārŚS, 1, 1, 2 15.1]
ko vaḥ praṇayatīti praṇīyamānā bhūś ca kaś ca vāk ca gauś ca vaṭ ca khaṃ ca nīś ca pūś caikākṣarāḥ pūr daśamā virājo yā idaṃ viśvaṃ bhuvanaṃ vyānaśus tā no devīs tarasā saṃvidānāḥ svasti yajñaṃ nayata prajānatīr iti | [VārŚS, 1, 1, 2 16.1]
brahmapūtāḥ stheti sādane ca | [VārŚS, 1, 1, 2 17.1]
agniṃ hotāram iti havirnirvapaṇam abhimṛśen nirupyamāṇe vā japet | [VārŚS, 1, 1, 2 18.1]
purastāt stambayajuṣo 'ntarvedy upaviśya | [VārŚS, 1, 1, 2 19.1]
ayaṃ vedaḥ pṛthivīm anvavindad guhāhitāṃ nihitāṃ gahvareṣu | [VārŚS, 1, 1, 2 19.2]
sa mahyaṃ lokaṃ yajamānāya vindatv acchidraṃ yajñaṃ bhūriretāḥ kṛṇotu | [VārŚS, 1, 1, 2 19.3]
iti vedam ādatte | [VārŚS, 1, 1, 2 19.4]
vedena vediṃ vividuḥ pṛthivyāḥ sā paprathe pṛthivī pārthivāni | [VārŚS, 1, 1, 2 20.1]
garbhaṃ bibharti bhuvaneṣv antas tato yajñas tāyate viśvadānīm | [VārŚS, 1, 1, 2 20.2]
iti trir vedena vedim abhimārṣṭi | [VārŚS, 1, 1, 2 20.3]
ubhayatrājyāvekṣaṇam | [VārŚS, 1, 1, 2 21.1]
pañcānāṃ tvā vātānām ityāntād anuvākasyājyagrahān | [VārŚS, 1, 1, 2 22.1]
yunajmi tveti ca paridhiṣu paridhīyamāneṣv āhavanīyam | [VārŚS, 1, 1, 2 23.1]
dhruvākaraṇam ubhayatra | [VārŚS, 1, 1, 2 24.1]
mamāgne varca ity aṣṭābhir vaihavībhir havīṃṣy āsannāny abhimṛśet | [VārŚS, 1, 1, 2 25.1]
caturhotrā ca paurṇamāsyāṃ prajākāmaḥ pañcahotrā cāmāvāsyāyāṃ svargakāmaḥ | [VārŚS, 1, 1, 2 26.1]
cittiḥ srug iti daśahotāraṃ purastāt sāmidhenīnām | [VārŚS, 1, 1, 2 27.1]
aṅgiraso māsya yajñasya prātaranuvākair avantu | [VārŚS, 1, 1, 2 28.1]
samiddho agnir āhutaḥ svāhākṛtaḥ pipartu naḥ | [VārŚS, 1, 1, 2 28.2]
iti samiddham | [VārŚS, 1, 1, 2 28.3]
mano 'si prājāpatyaṃ manasā bhūtenāviśeti sruvāghāram | [VārŚS, 1, 1, 2 29.1]
vāg asy aindrī sapatnakṣayaṇī vācā mendriyeṇāviśeti sraucam | [VārŚS, 1, 1, 2 30.1]
devāḥ pitara iti pravare pravaryamāṇe | [VārŚS, 1, 1, 2 31.1]
pṛthivī hoteti caturhotāraṃ purastāt prayājānām | [VārŚS, 1, 1, 2 32.1]
{VārŚS, 1, 1, 3}
vasantam ṛtūnāṃ prīṇāmi sa mā prītaḥ prīṇātu | [VārŚS, 1, 1, 3 1.1]
vasantasyāhaṃ devayajyayā tejasvān payasvān bhūyāsam | [VārŚS, 1, 1, 3 1.2]
grīṣmam ṛtūnāṃ prīṇāmi sa mā prītaḥ prīṇātu | [VārŚS, 1, 1, 3 1.3]
grīṣmasyāhaṃ devayajyayendriyavān vīryavān bhūyāsam | [VārŚS, 1, 1, 3 1.4]
varṣā ṛtūnāṃ prīṇāmi tā mā prītāḥ prīṇantu | [VārŚS, 1, 1, 3 1.5]
varṣāṇām ahaṃ devayajyayā puṣṭimān paśumān bhūyāsam | [VārŚS, 1, 1, 3 1.6]
śarad ṛtūnāṃ prīṇāmi sā mā prītā prīṇātu | [VārŚS, 1, 1, 3 1.7]
śarado 'haṃ devayajyayānnavān varcasvān bhūyāsam | [VārŚS, 1, 1, 3 1.8]
hemantaśiśirāv ṛtūnāṃ prīṇāmi tau mā prītau prīṇītām | [VārŚS, 1, 1, 3 1.9]
hemantaśiśirayor ahaṃ devayajyayā sahasvāṃs tapasvān bhūyāsam | [VārŚS, 1, 1, 3 1.10]
iti prayājān | [VārŚS, 1, 1, 3 1.11]
agninā yajñaś cakṣuṣmān agner ahaṃ devayajyayā cakṣuṣā cakṣuṣmān bhūyāsam | [VārŚS, 1, 1, 3 2.1]
somena yajñaś cakṣuṣmān somasyāhaṃ devayajyayā cakṣuṣā cakṣuṣmān bhūyāsam | [VārŚS, 1, 1, 3 2.2]
ityājyabhāgau | [VārŚS, 1, 1, 3 2.3]
agnir hoteti pañcahotāraṃ purastāddhaviṣām | [VārŚS, 1, 1, 3 3.1]
agnirannādo 'gner ahaṃ devayajyayānnādo bhūyāsam | [VārŚS, 1, 1, 3 4.1]
dabdhir nāmāsy adabdho 'haṃ bhrātṛvyaṃ dabheyam | [VārŚS, 1, 1, 3 4.2]
ity upāṃśuyājau | [VārŚS, 1, 1, 3 4.3]
agnīṣomau vṛtrahaṇā agnīṣomayor ahaṃ devayajyayā vṛtrahā bhūyāsam | [VārŚS, 1, 1, 3 5.1]
indrāgnyor ahaṃ devayajyayendriyavān annādo bhūyāsam | [VārŚS, 1, 1, 3 5.2]
indrasyāhaṃ devayajyayendriyavān bhūyāsam | [VārŚS, 1, 1, 3 5.3]
mahendrasyāhaṃ devayajyayā jemānaṃ mahimānaṃ gameyam | [VārŚS, 1, 1, 3 5.4]
ity auttaratanikān apy anumantrān adhīyeta | [VārŚS, 1, 1, 3 5.5]
indrasya vaimṛdhasyāhaṃ devayajyayāsapatno bhūyāsam | [VārŚS, 1, 1, 3 6.1]
indrasya trātur ahaṃ devayajyayā trātā bhūyāsam | [VārŚS, 1, 1, 3 6.2]
pūṣṇo 'haṃ devayajyayā puṣṭimān paśumān bhūyāsam | [VārŚS, 1, 1, 3 6.3]
sarasvatyā ahaṃ devayajyayā vācam annādyaṃ gameyam | [VārŚS, 1, 1, 3 6.4]
aditer ahaṃ devayajyayā pra prajayā paśubhir janiṣīya | [VārŚS, 1, 1, 3 6.5]
viśveṣāṃ devānām ahaṃ devayajyayā prāṇaiḥ sāyujyaṃ gameyam | [VārŚS, 1, 1, 3 6.6]
dyāvāpṛthivyor ahaṃ devayajyayā pra janiṣīya prajayā paśubhiḥ | [VārŚS, 1, 1, 3 6.7]
amuṣyāhaṃ devayajyayety anāmnāte 'bhyūhet | [VārŚS, 1, 1, 3 6.8]
agniḥ sviṣṭakṛd yajñasya pratiṣṭhā tasyāhaṃ devayajyayā yajñena pratiṣṭhāṃ gameyam ity agniṃ sviṣṭakṛtam | [VārŚS, 1, 1, 3 7.1]
agnir mā duriṣṭāt pātu savitāghaśaṃsād yo no anti śapati tam etena jeṣam iti prāśitram avadīyamānam | [VārŚS, 1, 1, 3 8.1]
iḍāyās tūṣṇīm | [VārŚS, 1, 1, 3 9.1]
upahave vasīyasyehīti | [VārŚS, 1, 1, 3 10.1]
cid asīty uccaiḥ | [VārŚS, 1, 1, 3 10.2]
ghṛtena mā samukṣatety antam | [VārŚS, 1, 1, 3 10.3]
asmāsv indra iti ca | [VārŚS, 1, 1, 3 10.4]
māśiṣa iti nāmagrāhe | [VārŚS, 1, 1, 3 11.1]
iḍā dhenuḥ sahavatsā na āgād ūrjaṃ duhānā payasā prapīnā | [VārŚS, 1, 1, 3 12.1]
sā no annena haviṣota gobhir iḍā pinvatāṃ payasābhyasmān | [VārŚS, 1, 1, 3 12.2]
itīḍām ārjane | [VārŚS, 1, 1, 3 12.3]
bradhna pāhīti barhiṣi havīṃṣy āsannāny abhimṛśet | [VārŚS, 1, 1, 3 13.1]
āgneyaṃ caturdhā vyuddiśet idam agnīdha idaṃ brahmaṇa idaṃ hotur idam adhvaryor iti | [VārŚS, 1, 1, 3 14.1]
idaṃ yajamānasyeti yajamānabhāgam | [VārŚS, 1, 1, 3 14.2]
diśāṃ kﾱptir asi diśaḥ prīṇāmi diśo mā prītā avantv iti vyuddiṣṭe dakṣiṇāṃ dadāti | [VārŚS, 1, 1, 3 15.1]
dakṣiṇāgnau yajamāno mantrāntam odanaṃ paktvā dakṣiṇasyāṃ vediśroṇyām āsādyābhimṛśet | [VārŚS, 1, 1, 3 16.1]
iyaṃ sthāly amṛtasya pūrṇā sahasradhāra utso akṣīyamāṇaḥ | [VārŚS, 1, 1, 3 16.2]
anenaudanenāti mṛtyuṃ tarāmy aham | [VārŚS, 1, 1, 3 16.3]
prajāpater bhāgo 'sy ūrjasvān payasvān | [VārŚS, 1, 1, 3 16.4]
akṣito 'sy akṣityai tvā | [VārŚS, 1, 1, 3 16.5]
akṣito nāmāsi mā me kṣeṣṭhā ā mā gamyāḥ | [VārŚS, 1, 1, 3 16.6]
prāṇāpānau me pāhi samānavyānau me pāhy udānarūpe me pāhi cakṣuḥśrotre me pāhi | [VārŚS, 1, 1, 3 16.7]
ūrg asy ūrjaṃ mayi dhehi | [VārŚS, 1, 1, 3 16.8]
prajāpatir ahaṃ tvayā sākṣād ṛdhyāsam iti | [VārŚS, 1, 1, 3 16.9]
agreṇottaram udañcam udvāsya dakṣiṇataḥ sadbhya ṛtvigbhyaḥ parihṛtyādadhyāt | [VārŚS, 1, 1, 3 17.1]
saṃ me saṃnatayaḥ saṃnamantām idhmasaṃnahane huta iti saṃmārgān āhitān | [VārŚS, 1, 1, 3 18.1]
mahāhavir hoteti saptahotāraṃ purastād anuyājānām | [VārŚS, 1, 1, 3 19.1]
{VārŚS, 1, 1, 4}
barhiṣo 'haṃ devayajyayā prajāvān bhūyāsam | [VārŚS, 1, 1, 4 1.1]
narāśaṃsasyāhaṃ devayajyayā vīryavān bhūyāsam | [VārŚS, 1, 1, 4 1.2]
agniḥ sviṣṭakṛd yajñasya pratiṣṭhā tasyāhaṃ devayajyayā yajñena pratiṣṭhāṃ gameyam | [VārŚS, 1, 1, 4 1.3]
ity anuyājān | [VārŚS, 1, 1, 4 1.4]
vājavatyā ubhayatra | [VārŚS, 1, 1, 4 2.1]
sā me satyāśīr iti prastare prahriyamāṇe | [VārŚS, 1, 1, 4 3.1]
vasv ihāgacchatv iti varaṃ vṛṇīte | [VārŚS, 1, 1, 4 4.1]
vi te muñcāmīti paridhiṣu prahriyamāṇeṣv āhavanīyam | [VārŚS, 1, 1, 4 5.1]
iṣṭo yajño bhṛgubhir iti saṃsrāvabhāgān | [VārŚS, 1, 1, 4 6.1]
ado māgacchatv iti dvitīyaṃ varam ado māgamyād iti tṛtīyam | [VārŚS, 1, 1, 4 7.1]
srucor vimocanam ubhayatra | [VārŚS, 1, 1, 4 8.1]
patnī ca patnīsaṃyājān anumantrayate | [VārŚS, 1, 1, 4 9.1]
somasyāhaṃ devayajyayā viśvaṃ reto dheṣīya | [VārŚS, 1, 1, 4 9.2]
tvaṣṭur ahaṃ devayajyayā sarvāṇi rūpāṇi paśūnāṃ puṣeyam | [VārŚS, 1, 1, 4 9.3]
devānāṃ patnīnām ahaṃ devayajyayā patnīr yajñasya mithunaṃ tāsām ahaṃ devayajyayā mithunena prabhūyāsam | [VārŚS, 1, 1, 4 9.4]
rākāyā ahaṃ devayajyayā vīrān videyam | [VārŚS, 1, 1, 4 9.5]
sinīvālyā ahaṃ devayajyayā paśūn videyam | [VārŚS, 1, 1, 4 9.6]
kuhvā ahaṃ devayajyayā pratiṣṭhāṃ gameyam | [VārŚS, 1, 1, 4 9.7]
agnir gṛhapatir yajñasya pratiṣṭhā tasyāhaṃ devayajyayā yajñena gṛhaiḥ pratiṣṭhāṃ gameyam | [VārŚS, 1, 1, 4 9.8]
ity agniṃ gṛhapatim | [VārŚS, 1, 1, 4 9.9]
iḍāsmaṃ anuvastāṃ ghṛtena yasyāḥ pade punate devayantaḥ | [VārŚS, 1, 1, 4 10.1]
vaiśvānarī śakvarī vāvṛdhānopa yajñam asthita vaiśvadevī | [VārŚS, 1, 1, 4 10.2]
itīḍām | [VārŚS, 1, 1, 4 10.3]
dakṣiṇāgnikā homā ubhayatra | [VārŚS, 1, 1, 4 11.1]
yā sarasvatī veśabhagīneti mukhaṃ vimṛṣṭe | [VārŚS, 1, 1, 4 12.1]
prāyaścittāhutayaḥ samiṣṭayajuḥ kapālānāṃ vimocanaṃ praṇītānāṃ vimocanam ubhayatra | [VārŚS, 1, 1, 4 13.1]
saṃ yajñapatir āśiṣeti yajamāno yajamānabhāgaṃ prāśnāti | [VārŚS, 1, 1, 4 14.1]
yadi pravaset samiṣṭayajuṣā saha juhuyāt prajāpater vibhān nāma lokas tasmai tvā dadhāni saha yajamāneneti | [VārŚS, 1, 1, 4 15.1]
sāṃnāyyasya prāśnīyān nābrāhmaṇaḥ | [VārŚS, 1, 1, 4 16.1]
idaṃ havir iti śṛtasya | [VārŚS, 1, 1, 4 17.1]
dadhikrāvṇo akāriṣam iti dadhnaḥ | [VārŚS, 1, 1, 4 18.1]
antarvedi praṇītāsv avamṛśya mārjayanta ṛtvijo yajamānaś ca | [VārŚS, 1, 1, 4 19.1]
āsicyamāna udake 'vicchinne sadasīty abhimantrya diṅmantraiḥ pratidiśaṃ vyutsicya | [VārŚS, 1, 1, 4 20.1]
yad apsu te sarasvati goṣv aśveṣu yad vasu | [VārŚS, 1, 1, 4 20.2]
tena me vājinīvati mukham aṅdhi sarasvati varcasā | [VārŚS, 1, 1, 4 20.3]
iti mukhāni vimṛjate | [VārŚS, 1, 1, 4 20.4]
samudraṃ vaḥ prahiṇomi svāṃ yonim abhigacchata | [VārŚS, 1, 1, 4 21.1]
ariṣṭā asmākaṃ vīrā mā parāseci mat payo mā mā hiṃsīs tvaṃ dhanam | [VārŚS, 1, 1, 4 21.2]
iti praṇītāśeṣaṃ ninīya | [VārŚS, 1, 1, 4 21.3]
namaḥ kṛtāya karmaṇe akṛtāya karmaṇe namaḥ | [VārŚS, 1, 1, 4 21.4]
ayāḍ yajñaṃ jātavedā antaraḥ pūrvo 'smin niṣadya | [VārŚS, 1, 1, 4 21.5]
sa tvaṃ saniṃ suvimucā vimuñca dhehy asmāsu draviṇaṃ jātavedaḥ | [VārŚS, 1, 1, 4 21.6]
iti | [VārŚS, 1, 1, 4 21.7]
dakṣiṇata āhavanīyam upasthāya viṣṇuḥ pṛthivyāṃ vyakraṃsteti paryāyair yajamānas trīn krāmati | [VārŚS, 1, 1, 4 22.1]
viṣṇur dikṣu vyakraṃstānuṣṭubhena chandaseti caturtham | [VārŚS, 1, 1, 4 22.2]
svayaṃbhūr asīty ādityam upasthāya pratyapakrāmati | [VārŚS, 1, 1, 4 23.1]
idam aham ābhyo digbhyo 'smād annādyād bhrātṛvyaṃ nirbhajāmi nirbhakto yaṃ dviṣmaḥ | [VārŚS, 1, 1, 4 23.2]
idam aham asmād antarikṣād asmād annādyād bhrātṛvyaṃ nirbhajāmi nirbhakto yaṃ dviṣmaḥ | [VārŚS, 1, 1, 4 23.3]
idam aham asyāḥ pṛthivyā asmād annādyād bhrātṛvyaṃ nirbhajāmi nirbhakto yaṃ dviṣmaḥ | [VārŚS, 1, 1, 4 23.4]
iti | [VārŚS, 1, 1, 4 23.5]
aganma svaḥ saṃ jyotiṣābhūmety āhavanīyam upasthāyedam aham amuṣya prāṇaṃ niveṣṭayāmīti pārṣṇyābhidakṣiṇaṃ niveṣṭayati | [VārŚS, 1, 1, 4 24.1]
yo asmān dveṣṭi yaṃ ca vayaṃ dviṣma ity abhicaran | [VārŚS, 1, 1, 4 25.1]
tejo 'sīty āhavanīyam | [VārŚS, 1, 1, 4 26.1]
agnā āyūṃṣi pavasa iti tisṛbhir gārhapatyam | [VārŚS, 1, 1, 4 27.1]
agne gṛhapata iti ca | [VārŚS, 1, 1, 4 27.2]
asā anu mā tanv iti nāmagrāhaṃ putrān anvātayate | [VārŚS, 1, 1, 4 28.1]
jyotiṣe tantave tvety antarvedy upaviśya ye devā yajñahana iti yajamānas trīn atimokṣān japati | [VārŚS, 1, 1, 4 29.1]
vedo 'sīti vedam ādatte | [VārŚS, 1, 1, 4 30.1]
ghṛtavantaṃ kulāyinam iti stṛṇāti saṃtataṃ gārhapatyād adhy āhavanīyāt | [VārŚS, 1, 1, 4 31.1]
gomaṃ agna iti prāṅ prakramya japati | [VārŚS, 1, 1, 4 32.1]
agne vratapate vratam acāriṣaṃ taṃ te prāvocaṃ tad aśakaṃ tenāśakaṃ tenārātsam ity āhavanīyam | [VārŚS, 1, 1, 4 33.1]
samrāḍ asi vratapā asi vratapatir asi vratam acāriṣaṃ tat te prāvocaṃ tad aśakaṃ tenāśakaṃ tenārātsam ity ādityam | [VārŚS, 1, 1, 4 34.1]
yajño babhūva sa u vābabhūva sa prajajñe sa u vāvṛdhe punaḥ | [VārŚS, 1, 1, 4 35.1]
sa prajānām adhipatir babhūva so asmāsu draviṇam ādadhātu vayaṃ syāma patayo rayīṇām | [VārŚS, 1, 1, 4 35.2]
iti japitvā sarveṣu samidha ādhāya tena dharmeṇa paryukṣati | [VārŚS, 1, 1, 4 35.3]
{VārŚS, 1, 1, 5}
tantrādiṣu brahmiṣṭhaṃ brahmāṇaṃ vṛṇīte bhūpate bhuvanapate mahato bhūtasya pate brahmāṇaṃ tvā vṛṇa iti | [VārŚS, 1, 1, 5 1.1]
vṛto japati deva savitar etaṃ tvā vṛṇate bṛhaspatiṃ brahmāṇaṃ tad ahaṃ manase prabravīmi mano vāce vāg gāyatryai gāyatrī triṣṭubhe triṣṭub jagatyai jagaty anuṣṭubhe 'nuṣṭup paṅktaye paṅktiḥ prajāpataye prajāpatir viśvebhyo devebhyaḥ | [VārŚS, 1, 1, 5 2.1]
bṛhaspatir devānāṃ brahmāhaṃ manuṣyāṇāṃ bṛhaspate yajñaṃ gopāyāhaṃ bhūpatir ahaṃ bhuvanapatir ahaṃ mahato bhūtasya patiḥ | [VārŚS, 1, 1, 5 2.2]
maho me 'voco yaśo me 'voco bhargo me 'vocaḥ stomaṃ me 'voco 'nnādyaṃ me 'vocaḥ prajāṃ me 'vocaḥ pratiṣṭhāṃ me 'voca iti | [VārŚS, 1, 1, 5 2.3]
dakṣiṇataḥ karmāṇy anutiṣṭhet | [VārŚS, 1, 1, 5 3.1]
brāhmaudanasya prāśiṣyann odanasyādāyaudanena juhoty odanaudanasya tvā saṃjuhomi svāheti | [VārŚS, 1, 1, 5 4.1]
agne 'ṅgiro 'hutādyān mā pāhi sutrāmaṇis tvādadhānīti prāśnāti | [VārŚS, 1, 1, 5 5.1]
darśapūrṇamāsayoḥ paristīrṇe vihāre tīrthena prapadya dakṣiṇata āhavanīyasya saṃstīrṇam abhimantrayate ahe daidhiṣavyod atas tiṣṭhāny asya sadane sīda yo 'smat pākatara iti | [VārŚS, 1, 1, 5 6.1]
savyena tṛṇaṃ pracchidya pratyagdakṣiṇā nirasyati nirastaḥ parāvasuḥ pāpmaneti | [VārŚS, 1, 1, 5 7.1]
idam aham arvāgvasoḥ sadane sīdāmi devena savitrā prasūta ity apaḥ spṛṣṭvopaviśati | [VārŚS, 1, 1, 5 8.1]
ahaṃ bhūpatir ahaṃ bhuvanapatir ahaṃ mahato bhūtasya patiḥ | [VārŚS, 1, 1, 5 9.1]
tad agnaye prabravīmi tad vāyave tat sūryāya | [VārŚS, 1, 1, 5 9.2]
sūryo divo yajñaṃ pātu vāyur antarikṣād yajñapatiṃ pātv agnir māṃ pātu mānuṣam iti japati | [VārŚS, 1, 1, 5 9.3]
āmantrito 'paḥ praṇeṣyantam anujānāti bhūr bhuvaḥ svaḥ praṇaya yajñaṃ devatā vardhaya tvaṃ nākasya pṛṣṭhe svarge loke yajamāno 'stu | [VārŚS, 1, 1, 5 10.1]
saptarṣīṇāṃ sukṛtāṃ yatra lokas tatremaṃ yajñaṃ yajamānāya dhehi | [VārŚS, 1, 1, 5 10.2]
devasya savituḥ prasave bṛhaspatiprasūtaḥ | [VārŚS, 1, 1, 5 10.3]
oṃ praṇayeti | [VārŚS, 1, 1, 5 10.4]
anāmantrito haviḥ prokṣiṣyantam anujānāty āmantrita uttarān parigrāhān idhmābarhiś cānāmantritaḥ sāmidhenīpravarau cāmantrita āśrāvaṇāya samidhe ca prokṣa yajñaṃ bṛhaspate parigṛhāṇa vediṃ prokṣa yajñaṃ prajāpate 'nubrūhi yajñaṃ pravṛṇīṣva yajñaṃ vācaspate vācam āśrāvayaitām āśrāvaya yajñaṃ devebhyaḥ prajāpate pratiṣṭha yajñam iti yathārūpam | [VārŚS, 1, 1, 5 11.1]
devatā vardhaya tvam ity anuṣajet | [VārŚS, 1, 1, 5 12.1]
vyāhṛtīḥ purastāt praṇavaṃ copariṣṭāt | [VārŚS, 1, 1, 5 13.1]
anūcyamānāsu sāmidhenīṣu vācaṃ yacchet prayājānuyājeṣv ijyamāneṣu pradhāneṣu ca parihṛte prāśitra ā prasthānāt | [VārŚS, 1, 1, 5 14.1]
yadi vācaṃ visṛjed idaṃ viṣṇuḥ | [VārŚS, 1, 1, 5 15.1]
agnāviṣṇū | [VārŚS, 1, 1, 5 15.2]
pāvakā naḥ sarasvatī | [VārŚS, 1, 1, 5 15.3]
bṛhaspatiṃ havāmaha iti nigadya vācaṃ yacchati | [VārŚS, 1, 1, 5 15.4]
mārjite 'greṇāhavanīyaṃ prāśitram āhriyamāṇaṃ pratīkṣate mitrasya tvā cakṣuṣā pratīkṣa iti | [VārŚS, 1, 1, 5 16.1]
pratīkṣya sāvitreṇa pratigṛhyādityās tvā pṛṣṭhe sādayāmīti bhūmau pratiṣṭhāpya suparṇasya tvā garutmataś cakṣuṣāvekṣa ity avekṣyāṅguṣṭhenopamadhyamayā ca prāśnāty anupaspṛśan dantān agneṣ ṭvāsyena prāśnāmīti | [VārŚS, 1, 1, 5 17.1]
brāhmaṇasyodareṇa bṛhaspater brahmaṇeti | [VārŚS, 1, 1, 5 17.2]
prācīr apa utsicyācāmati satyena tvābhijigharmīti hṛdayadeśam abhimṛśati | [VārŚS, 1, 1, 5 18.1]
indrasya tvā jaṭhare dadhāmīti nābhideśam | [VārŚS, 1, 1, 5 18.2]
vāṅ ma āsan nasoḥ prāṇo 'kṣyoś cakṣuḥ karṇayoḥ śrotraṃ bāhvor balam ūrvor ojo 'riṣṭā viśvāṅgāni tanūr me tanvā saheti sarvāṇi gātrāṇi | [VārŚS, 1, 1, 5 19.1]
āhitām anuyājasamidham anumantrayate eṣā te agne samit tayā tvaṃ vardhasva cāpyāyasva vardhiṣīmahi ca vayam ā ca pyāyiṣīmahi ca svāheti | [VārŚS, 1, 1, 5 20.1]
{VārŚS, 1, 1, 6}
vāsiṣṭhaḥ some brahmā | [VārŚS, 1, 1, 6 1.1]
āsanneṣv agnīṣomīya ājyeṣu dakṣiṇata āhavanīyasyāntarvedi mantropaveśanaṃ prātaranuvākakāle ca | [VārŚS, 1, 1, 6 2.1]
na dhiṣṇyān vyaveyāt | [VārŚS, 1, 1, 6 3.1]
tīrthena prapadya prāyaścittāhutayaḥ pavamānānvārambhaṇaṃ dhiṣṇyopasthānam iti kriyeta | [VārŚS, 1, 1, 6 4.1]
āmantrite stotrānujñānam bhūr bhuvaḥ svar devasya savituḥ prasave bṛhaspate stuta raśminā kṣayāya kṣayaṃ jinvety uttara uttaraś ca stomabhāgaḥ | [VārŚS, 1, 1, 6 5.1]
stute grahopasthānakalaśopasthānāntaṃ kṛtvā sadaḥ praviśaty apareṇa dvāreṇa paścārdhena vihārasya dvārye saṃmṛśya yathāpūrve | [VārŚS, 1, 1, 6 6.1]
uruṃ no lokam anuneṣi vidvāṃt svarvij jyotir abhayaṃ svasti | [VārŚS, 1, 1, 6 6.2]
ṛṣvā ta indra sthavirasya bāhū upastheyāma śaraṇā bṛhantā | [VārŚS, 1, 1, 6 6.3]
iti prapadya dakṣiṇato maitrāvaruṇadhiṣṇyasya mantropaveśanam | [VārŚS, 1, 1, 6 6.4]
pūrveṇa dvāreṇa dakṣiṇā yathetaṃ niṣkramaṇam | [VārŚS, 1, 1, 6 7.1]
visamāpte savane 'pareṇa | [VārŚS, 1, 1, 6 8.1]
savanasaṃsthāsu yathāprasṛptam | [VārŚS, 1, 1, 6 9.1]
stutaśastreṣv ā vaṣaṭkārād vācaṃ yacched upākṛte prātaranuvāka upāṃśvantaryāmayor homāddhomāt | [VārŚS, 1, 1, 6 10.1]
{VārŚS, 1, 2, 1}
sarvakāmasya darśapūrṇamāsau | [VārŚS, 1, 2, 1 1.1]
vratopete yajamāne | [VārŚS, 1, 2, 1 2.1]
devā gātuvido gātuṃ yajñāya vindata | [VārŚS, 1, 2, 1 2.2]
manasaspatinā devena vātādyajñaḥ prayujyatām | [VārŚS, 1, 2, 1 2.3]
iti japitvā śākhām āharati | [VārŚS, 1, 2, 1 2.4]
śamīśākhāṃ palāśaśākhāṃ vā bahupalāśām apratiśuṣkāgrāṃ prācīm udīcīṃ vāhānām | [VārŚS, 1, 2, 1 2.5]
iṣe tveti chittvā subhūtāyeti saṃnamati | [VārŚS, 1, 2, 1 3.1]
imāṃ prācīm udīcīm iṣam ūrjam abhisaṃskṛtāṃ bahuparṇām aśuṣkāgrāṃ harāmi paśupām aham ity āharati | [VārŚS, 1, 2, 1 4.1]
tayā sadarbhapiñjūlayā ṣaḍ vatsān apākaroti vāyavaḥ stheti | [VārŚS, 1, 2, 1 5.1]
devo va ity ekaikāṃ saṃsparśayan gāḥ prakālayati | [VārŚS, 1, 2, 1 6.1]
āpyāyadhvam aghnyā devebhyā indrāya bhāgam ity āpyāyati | [VārŚS, 1, 2, 1 7.1]
mahendrāyeti mahendrayājinaḥ | [VārŚS, 1, 2, 1 7.2]
śuddhā apaḥ suprapāṇe pibantīḥ śatam indrāya śarado duhānāḥ | [VārŚS, 1, 2, 1 8.1]
rudrasya hetiḥ pari vo vṛṇaktu | [VārŚS, 1, 2, 1 8.2]
iti vrajantīr anumantrayate | [VārŚS, 1, 2, 1 8.3]
pūṣā vaḥ paraspā aditiḥ prertvarīpā indro vo 'dhyakṣo 'naṣṭāḥ punar eteti ca | [VārŚS, 1, 2, 1 9.1]
dhruvā asminn iti yajamānaṃ prekṣate gṛhān vābhiparyāvartate | [VārŚS, 1, 2, 1 10.1]
yajamānasya paśūn pāhīty agniṣṭhe 'nasy agnyagāre vā purastāt pratīcīṃ śākhām upakarṣati | [VārŚS, 1, 2, 1 11.1]
asidaṃ dātraṃ paścād gārhapatyasya sāvitreṇādatte 'śvaparaśuṃ vā devasya tvetiprabhṛtinādada ity antena | [VārŚS, 1, 2, 1 12.1]
goṣad asīti gārhapatyaṃ prekṣate | [VārŚS, 1, 2, 1 13.1]
pratyuṣṭaṃ rakṣa ity āhavanīye pratitapyorv antarikṣaṃ vīhi | [VārŚS, 1, 2, 1 14.1]
preyam agād iti prāg vodag vābhipravrajya yataḥ kutaścid darbhān barhir āharati | [VārŚS, 1, 2, 1 14.2]
devānāṃ pariṣūtam asīti pariṣūya viṣṇoḥ stupa iti stambaṃ gṛhītvātisṛṣṭo gavāṃ bhāga ity ekāṃ śnuṣṭiṃ dve vā visṛjati | [VārŚS, 1, 2, 1 15.1]
devebhyas tvordhvabarhirbhya ity ūrdhvam unmṛjya mādho mopari parusta ṛdhyāsam iti dātram upahṛtya viśākhāni pratilunāti sāvitreṇa dāmīty antena | [VārŚS, 1, 2, 1 16.1]
prathamalūnaṃ saṃnakhaṃ prastaraṃ kṛtvā pṛthivyāḥ saṃpṛcaḥ pāhīti tṛṇam antardhāya sādayati | [VārŚS, 1, 2, 1 17.1]
ācchettā te mā riṣam iti prabhūtaṃ lūtvā japati | [VārŚS, 1, 2, 1 18.1]
atas tvaṃ barhir ity ālavān abhimṛśati | [VārŚS, 1, 2, 1 19.1]
sahasravalśā ity ātmānaṃ pratyabhimṛśati | [VārŚS, 1, 2, 1 20.1]
apaḥ spṛṣṭvāyupitā yonir iti śulbaṃ pratidhāyādityā rāsnāsīty āveṣṭayati tridhātu pañcadhātu saptadhātu vā | [VārŚS, 1, 2, 1 21.1]
evaṃ dhātusaṃbharaṇāstaraṇayoḥ | [VārŚS, 1, 2, 1 22.1]
susaṃbhṛtā tvā saṃbharāmīti śulbe barhiḥ saṃbharati | [VārŚS, 1, 2, 1 23.1]
alubhitā yonir iti prastaram ādhāyendrāṇyāḥ saṃnahanam ity antāv abhisamāyacchati | [VārŚS, 1, 2, 1 24.1]
pūṣā te granthiṃ grathnātv iti granthiṃ karoti | [VārŚS, 1, 2, 1 25.1]
sa te mā sthād iti paścāt prāñcam upakarṣati | [VārŚS, 1, 2, 1 26.1]
āpas tvām aśvinau tvām ṛṣayaḥ sapta māmṛjuḥ | [VārŚS, 1, 2, 1 27.1]
barhiḥ sūryasya raśmibhir uṣasāṃ ketum ārabhe | [VārŚS, 1, 2, 1 27.2]
ity ārabhyendrasya tvā bāhubhyām udyaccha ity udyacchati | [VārŚS, 1, 2, 1 27.3]
bṛhaspater mūrdhnā harāmīti śirasy ādhāyorv antarikṣaṃ vīhīti vrajati | [VārŚS, 1, 2, 1 28.1]
adityās tvā pṛṣṭhe sādayāmīti paścād āhavanīyasya paridhideśe 'nadhaḥ sādayitvā devaṃgamam ity upari nidadhāti | [VārŚS, 1, 2, 1 29.1]
pālāśaṃ khādiraṃ vāṣṭādaśadārum idhmaṃ saṃnahyati trīṃś ca paridhīn sahaśalkān kārṣmaryamayān bilvapalāśakhadirarohītakodumbarāṇāṃ vā | [VārŚS, 1, 2, 1 30.1]
sthaviṣṭho madhyamo varṣīyān aṇīyān dakṣiṇārdhyo hrasiṣṭho 'ṇiṣṭha uttarārdhyaḥ | [VārŚS, 1, 2, 1 31.1]
yat kṛṣṇo rūpaṃ kṛtvā prāviśas tvaṃ vanaspatīn | [VārŚS, 1, 2, 1 32.1]
tatas tvām ekaviṃśatidhā saṃbharāmi susaṃbhṛtā | [VārŚS, 1, 2, 1 32.2]
iti saṃbhṛtya yajñāyur anusaṃcarān iti sahamūlair darbhaiḥ saṃnahyati | [VārŚS, 1, 2, 1 32.3]
kṛṣṇo 'syākhareṣṭhāḥ | [VārŚS, 1, 2, 1 33.1]
devapuraś carasa ṛdhyāsaṃ tvety upari nidadhāti | [VārŚS, 1, 2, 1 33.2]
{VārŚS, 1, 2, 2}
darbhāṇāṃ vedaṃ karoti vatsajñuṃ paśukāmasya trivṛtaṃ brahmavarcasakāmasya mūtakāryam annādyakāmasya | [VārŚS, 1, 2, 2 1.1]
prasavyaṃ śulbaṃ kṛtvā vatsajñuṃ niveṣṭya vedāgre śulbaṃ nidhāya trir vedaśiraḥ saṃnahyaty uttaram uttaraṃ pradakṣiṇam | [VārŚS, 1, 2, 2 2.1]
prādeśamātre śulbāt parivāsyotkare mūlāni gamayati | [VārŚS, 1, 2, 2 3.1]
atraivāmāvāsyāyāṃ vediṃ karoti sarvaṃ sadyaḥ paurṇamāsyām | [VārŚS, 1, 2, 2 4.1]
śākhāyā antarvedi palāśāni viśātya mūlataḥ pracchidyāntarvedi nyasyed upaveśaṃ ca kurvīta | [VārŚS, 1, 2, 2 5.1]
śākhāyā darbhamayaṃ pavitraṃ karoty agranthi trivṛd avidalam | [VārŚS, 1, 2, 2 6.1]
hute 'gnihotre parisamūhya paristīryottarato gārhapatyasya pātrebhyaḥ saṃstīrya dvaṃdvaṃ sāṃnāyyapātrāṇi prayunakti dohanaṃ nidāne kumbhīṃ śākhāpavitraṃ ca | [VārŚS, 1, 2, 2 7.1]
barhiṣaḥ pavitre kurute samāvapracchinnaprāntau darbhau prādeśamātrau | [VārŚS, 1, 2, 2 8.1]
pavitre stho vaiṣṇave ity oṣadhyā chittvā viṣṇor manasā pūte stha ity adbhis trir unmṛjya prokṣaṇīḥ saṃskurute | [VārŚS, 1, 2, 2 9.1]
devo vaḥ savitotpunātv iti gāyatryā triḥ paccha utpūya devīr āpo 'greguva ity abhimantrya śundhadhvaṃ daivyāya karmaṇa iti pātrāṇi triḥ prokṣati | [VārŚS, 1, 2, 2 10.1]
upasṛṣṭāṃ me prabrūtāt | [VārŚS, 1, 2, 2 11.1]
vihāraṃ ca gāṃ copasṛṣṭām antareṇa mā saṃcāriṣur iti saṃpreṣyati | [VārŚS, 1, 2, 2 11.2]
niṣṭaptaṃ rakṣo niṣṭaptā arātaya iti kumbhīṃ niṣṭapya vasūnāṃ pavitram asīti prāgagraṃ pavitram avadadhāti | [VārŚS, 1, 2, 2 12.1]
dyaur asīty abhimantrya mātariśvano gharma ity adhiśrayati | [VārŚS, 1, 2, 2 13.1]
anvārabhya vācaṃ yacchati | [VārŚS, 1, 2, 2 14.1]
na riktam avasṛjati | [VārŚS, 1, 2, 2 15.1]
poṣāya tveti vatsam avasṛjyamānam anumantrayate | [VārŚS, 1, 2, 2 16.1]
ayakṣmā vaḥ prajayā saṃsṛjāmi rāyaspoṣeṇa bahulā bhavantv iti saṃgacchamānām | [VārŚS, 1, 2, 2 17.1]
adityā rāsnāsīti nidīyamānām | [VārŚS, 1, 2, 2 18.1]
ūrjasvatīr ghṛtavatpinvamānā jīvā jīvantīr upa vaḥ sademety upasannam | [VārŚS, 1, 2, 2 19.1]
utsaṃ duhanti kalaśaṃ caturbilam iḍāṃ dhenuṃ madhumatīṃ svastaye | [VārŚS, 1, 2, 2 20.1]
tad indrāgnī jinvatāṃ sūnṛtāvat tad yajamānam api svarge loke dadhātu | [VārŚS, 1, 2, 2 20.2]
iti dhārāghoṣam | [VārŚS, 1, 2, 2 20.3]
dogdhāraṃ pṛcchati kāmadhukṣa iti | [VārŚS, 1, 2, 2 21.1]
amūm iti nāmādiśati | [VārŚS, 1, 2, 2 21.2]
sā viśvāyur astv asāv iti nāmagrāham anumantrayate | [VārŚS, 1, 2, 2 22.1]
sā viśvabhūr iti dvitīyām | [VārŚS, 1, 2, 2 22.2]
sā viśvakarmeti tṛtīyām | [VārŚS, 1, 2, 2 22.3]
dugdham avanayati | [VārŚS, 1, 2, 2 23.1]
tisro yajuṣā dohayati tisras tūṣṇīm | [VārŚS, 1, 2, 2 24.1]
tisṛṣu dugdhāsu trir uccair vācaṃ visṛjate | [VārŚS, 1, 2, 2 25.1]
bahu dugdhīndrāya devebhyo havir iti saṃpreṣyati | [VārŚS, 1, 2, 2 26.1]
mahendrāyeti mahendrayājinaḥ | [VārŚS, 1, 2, 2 26.2]
visṛṣṭavāg ananvārabhyottarā dohayati | [VārŚS, 1, 2, 2 27.1]
saṃpṛcyadhvam ṛtāvarīr ūrmiṇā madhumattamāḥ | [VārŚS, 1, 2, 2 28.1]
pṛñcatīḥ payasā payo mandrā dhanasya sātaye | [VārŚS, 1, 2, 2 28.2]
iti kumbhyāṃ saṃkṣālanam ānayati | [VārŚS, 1, 2, 2 28.3]
hutaḥ stoka iti skannaprāyaścittaṃ japati | [VārŚS, 1, 2, 2 29.1]
vartma kurvann udag udvāsayati dṛṃha gā dṛṃha gopatiṃ mā te yajñapatī riṣad iti | [VārŚS, 1, 2, 2 30.1]
śītabudhnaṃ dadhnātanakti dvayor ekasyā vā dugdhena pūrvedyur nihitena | [VārŚS, 1, 2, 2 31.1]
indrāya tvā bhāgaṃ somenātanacmīty ātanakti | [VārŚS, 1, 2, 2 32.1]
mahendrāyeti mahendrayājinaḥ | [VārŚS, 1, 2, 2 32.2]
yavāgūr agnihotram | [VārŚS, 1, 2, 2 33.1]
tasyāḥ piṇḍaṃ pratinayaty adas tamasi viṣṇave tveti | [VārŚS, 1, 2, 2 33.2]
viṣṇo havyaṃ rakṣasveti nidhāyāpo jāgṛteti sodakena pātreṇāmṛnmayenāpidadhyāt | [VārŚS, 1, 2, 2 34.1]
yadi mṛnmayaṃ syāt tṛṇaṃ kāṣṭhaṃ vāvadadhyāt | [VārŚS, 1, 2, 2 35.1]
tena dharmeṇa prātardohāya vatsān apākaroti | [VārŚS, 1, 2, 2 36.1]
somayājino 'māvāsyāyāṃ nityaṃ saṃnayanaṃ yathākāmy asomayājinaḥ | [VārŚS, 1, 2, 2 37.1]
śuśruvān grāmaṇī rājanya iti gataśriyaḥ | [VārŚS, 1, 2, 2 38.1]
aurvo gautamo bhāradvāja iti mahendraṃ yajeran gataśriyaś ca | [VārŚS, 1, 2, 2 39.1]
itare saṃvatsaram indram iṣṭvāgnaye vratapataye 'ṣṭākapālaṃ nirupya mahendraṃ yajeran | [VārŚS, 1, 2, 2 40.1]
{VārŚS, 1, 2, 3}
amāvāsyāyām aparāhṇe piṇḍapitṛyajñāya prāgdakṣiṇaikolmukaṃ praṇayet | [VārŚS, 1, 2, 3 1.1]
apeto yantv asurāḥ pitṛrūpā ye rūpāṇi pratimucyācaranti | [VārŚS, 1, 2, 3 1.2]
parāpuro nipuro ye bharanty agniṣ ṭān lokāt praṇudātv asmāt | [VārŚS, 1, 2, 3 1.3]
iti | [VārŚS, 1, 2, 3 1.4]
uttarataḥ praṇītasya vedim uddhanti sphyena sakṛt parācīnam apeto yantv asurā ye pitṛṣada iti | [VārŚS, 1, 2, 3 2.1]
prāgdakṣiṇāgrair dakṣiṇāgniṃ paristīrya dakṣiṇato 'gner ekaikaṃ pātrāṇi prayunakti caruṃ mekṣaṇaṃ piṇḍanidhānam ulūkhalamusalaṃ kṛṣṇājinaṃ śūrpam | [VārŚS, 1, 2, 3 3.1]
sakṛd ācchinnasya barhiṣa ekapavitraṃ kṛtvā tūṣṇīṃ prokṣaṇīṃ saṃskṛtya pātrāṇi sakṛt prokṣati | [VārŚS, 1, 2, 3 4.1]
ekapavitram antardhāyāgniṣṭhād adhi caruṇā vrīhīn nirvapati pūrayitvā nimṛjya kṛṣṇājine 'dhyavahanti prāgdakṣiṇamukhā parāpāvam | [VārŚS, 1, 2, 3 5.1]
sakṛt phalīkṛtān dakṣiṇāgnau śrapayati prasavyam udāyāvaṃ jīvataṇḍulam | [VārŚS, 1, 2, 3 6.1]
śṛtaṃ pratinayati | [VārŚS, 1, 2, 3 7.1]
ghṛtenānutpūtena navanītena votpūtena śṛtam abhighārya dakṣiṇata udvāsyaikasphyāyām āsicya sakṛd ācchinnaṃ prokṣati | [VārŚS, 1, 2, 3 8.1]
ekasphyām āstīrya caruṃ mekṣaṇaṃ piṇḍanidhānam ity ekaikaṃ barhiṣy āsādayati | [VārŚS, 1, 2, 3 9.1]
pariśrayaty ādityasakāśāt | [VārŚS, 1, 2, 3 10.1]
kaśipuṃ sopadhānaṃ paścād agner āstīrya pitṝn āvāhayati eta pitara iti | [VārŚS, 1, 2, 3 11.1]
yajñopavītī mekṣaṇena tisra āhutīr juhoti | [VārŚS, 1, 2, 3 12.1]
somāya pitṛmate svadhā namaḥ | [VārŚS, 1, 2, 3 12.2]
yamāyāṅgirasvate svadhā namaḥ | [VārŚS, 1, 2, 3 12.3]
agnaye kavyavāhanāya svadhā nama iti dakṣiṇāṃ dakṣiṇām | [VārŚS, 1, 2, 3 12.4]
udakalepaṃ mekṣaṇam agnāv anupraharati | [VārŚS, 1, 2, 3 13.1]
yajamāno 'ta ūrdhvaṃ paretana pitara iti trir apaḥ pariṣiñcati triḥ pātraṃ pratipariharati | [VārŚS, 1, 2, 3 14.1]
trīn udakāñjalīn ninayati ācāmantu pitara iti | [VārŚS, 1, 2, 3 15.1]
barhiṣi trīn piṇḍān nidadhāti dakṣiṇaṃ dakṣiṇam etat te mama pitar asāv iti pitur nāma gṛhītvaitat te mama pitāmahāsāv iti pitāmahasyaitat te prapitāmahāsāv iti prapitāmahasya | [VārŚS, 1, 2, 3 16.1]
ye cātra tvām anu tebhyaḥ svadhety anuṣajet | [VārŚS, 1, 2, 3 17.1]
etat te 'muṣya pitar etat te 'muṣya pitāmahaitat te 'muṣya prapitāmaheti pravasati yajamāne 'dhvaryuḥ | [VārŚS, 1, 2, 3 18.1]
yadi nāmāni na jānīyāt svadhā pitṛbhyaḥ pṛthivīṣadbhyaḥ svadhā pitṛbhyo 'ntarikṣasadbhyaḥ svadhā pitṛbhyo diviṣadbhya iti nidadhyāt | [VārŚS, 1, 2, 3 19.1]
lupyeta jīvatpituḥ piṇḍanidhānam | [VārŚS, 1, 2, 3 20.1]
na jīvantam atidadyāt | [VārŚS, 1, 2, 3 21.1]
jīvatpitāmahaś cet pitur ekaḥ piṇḍaḥ | [VārŚS, 1, 2, 3 22.1]
lepaḥ pitre | [VārŚS, 1, 2, 3 23.1]
tathodakam āñjanābhyañjane ca | [VārŚS, 1, 2, 3 24.1]
barhiṣi lepaṃ nimārṣṭi yātra pitaraḥ svadhā tayā yūyaṃ yathābhāgaṃ mādayadhvam iti | [VārŚS, 1, 2, 3 25.1]
atra pitaro mādayadhvam ity udaṅṅ āvṛtyā tamitor āsitvā yeha pitara ūrk tasyai vayaṃ jyog jīvanto bhūyāsmety amīmadanta pitara iti pariśritaṃ prapadyāñjanāktāḥ śalākāḥ pratipiṇḍaṃ nidadhāti āṅkṣvāsāv ity āñjanenābhyaṅkṣvāsāv ity abhyañjanena ca | [VārŚS, 1, 2, 3 26.1]
eṣā yuṣmākaṃ pitara ity ūrṇāṃ daśāṃ vā nyasyati | [VārŚS, 1, 2, 3 27.1]
imā asmākam ity avaśiṣṭā avekṣate | [VārŚS, 1, 2, 3 27.2]
lomottaravayasi nyasyed ato naḥ pitaro 'nyan mā yoṣṭeti | [VārŚS, 1, 2, 3 28.1]
tena dharmeṇa pariṣicya mārjayantāṃ pitaro mārjayantāṃ pitāmahā mārjayantāṃ prapitāmahā iti barhiṣi trīn udakāñjalīn ninīya nihnute 'ñjaliṃ kṛtvā namo vaḥ pitaro manyave | [VārŚS, 1, 2, 3 29.1]
namo vaḥ pitara iṣe | [VārŚS, 1, 2, 3 29.2]
namo vaḥ pitara ūrje | [VārŚS, 1, 2, 3 29.3]
namo vaḥ pitaraḥ śuṣmāya | [VārŚS, 1, 2, 3 29.4]
namo vaḥ pitaro rasāya | [VārŚS, 1, 2, 3 29.5]
namo vaḥ pitaro balāya | [VārŚS, 1, 2, 3 29.6]
namo vaḥ pitaro yajjīvaṃ tasmai | [VārŚS, 1, 2, 3 29.7]
namo vaḥ pitaro yad ghoraṃ tasmai | [VārŚS, 1, 2, 3 29.8]
svadhā vaḥ pitaro namo namo vaḥ pitaraḥ | [VārŚS, 1, 2, 3 29.9]
ye 'tra pitaraḥ pretā yuṣmāṃs te 'nu ya iha pitaro jīvā asmāṃs te 'nu | [VārŚS, 1, 2, 3 29.10]
ye 'tra pitaraḥ pretā yūyaṃ teṣāṃ vasiṣṭhā bhūyāstha ya iha pitaro jīvā ahaṃ teṣāṃ vasiṣṭho bhūyāsam iti | [VārŚS, 1, 2, 3 29.11]
śeṣam avajighret | [VārŚS, 1, 2, 3 30.1]
āmayāvy annādyakāmo vā prāśnīyāt | [VārŚS, 1, 2, 3 30.2]
prajāpate na tvad ity uttiṣṭhati | [VārŚS, 1, 2, 3 31.1]
paretaneti yajamānaḥ pravāhaṇīṃ japati | [VārŚS, 1, 2, 3 32.1]
ubhau manasvatīr mano nvāhuvāmaha iti tisraḥ | [VārŚS, 1, 2, 3 33.1]
vayaṃ soma vrate tava manas tanūṣu bibhrataḥ | [VārŚS, 1, 2, 3 34.1]
prajāvantaḥ sacemahi | [VārŚS, 1, 2, 3 34.2]
iti ca | [VārŚS, 1, 2, 3 34.3]
akṣann amīmadanteti ca | [VārŚS, 1, 2, 3 34.4]
prāpyā te agna idhīmahīti gārhapatyam upatiṣṭhate | [VārŚS, 1, 2, 3 35.1]
madhyamaṃ piṇḍaṃ patnī prāśnīyāt | [VārŚS, 1, 2, 3 36.1]
ādhatta pitaro garbhaṃ kumāraṃ puṣkarasrajam | [VārŚS, 1, 2, 3 36.2]
yathāyaṃ pumān syāt | [VārŚS, 1, 2, 3 36.3]
iti | [VārŚS, 1, 2, 3 36.4]
itarāv agnāv anuprahared brāhmaṇo vāśnīyād apo vā gamayet | [VārŚS, 1, 2, 3 36.5]
dve dve abhyukṣya pātrāṇi pratyāharati | [VārŚS, 1, 2, 3 37.1]
aupāsanaṃ gārhapatyadakṣiṇāgnisthānīyaṃ kṛtvāpyanāhitāgniḥ piṇḍapitṛyajñaṃ kurvīta | [VārŚS, 1, 2, 3 38.1]
{VārŚS, 1, 2, 4}
prātarhute 'gnihotre veṣāya vām iti pāṇī prakṣālyāgnīn paristīrya dakṣiṇato brahmayajamānābhyāṃ stīrtvā saṃtataṃ pṛṣṭhyāṃ stṛṇāti gārhapatyād adhy āhavanīyād yajñasya saṃtatir asi yajñasya tvā saṃtatyai stṛṇāmīti | [VārŚS, 1, 2, 4 1.1]
uttarataḥ pṛṣṭhyāyāḥ pātrebhyaḥ saṃstīrya dvaṃdvaṃ pātrāṇi prayuṇakti sphyaṃ kapālāny agnihotrahavaṇīṃ śūrpaṃ kṛṣṇājinaṃ śamyām ulūkhalamusalaṃ dṛṣadupalaṃ khādiraṃ sruvaṃ pālāśīṃ juhūm āśvatthīm upabhṛtaṃ vaikaṅkatīṃ dhruvāṃ śamīmayīr vāratnimātrīḥ | [VārŚS, 1, 2, 4 2.1]
varaṇamayāni śiṣṭāni pātrāṇi | [VārŚS, 1, 2, 4 3.1]
pātrīm iḍācamasaṃ vedaṃ vedapraravān kuṭarum ājyasthālīṃ caruṃ prāśitraharaṇaṃ praṇītāpātraṃ patnīyoktraṃ prātardauhikāni | [VārŚS, 1, 2, 4 4.1]
camasenāpaḥ praṇayati | [VārŚS, 1, 2, 4 5.1]
kāṃsyena brahmavarcasakāmasya dohanena paśukāmasya mṛnmayena pratiṣṭhākāmasyāyasenābhicarataḥ | [VārŚS, 1, 2, 4 5.2]
vānaspatyo 'sīti camasam ādāya devebhyaḥ śundhasveti camasaṃ prakṣālayati | [VārŚS, 1, 2, 4 6.1]
pārthivam asi | [VārŚS, 1, 2, 4 7.1]
devebhyaḥ śumbhasvetītarān | [VārŚS, 1, 2, 4 7.2]
paścād gārhapatyasya pavitrāntarāpo gṛhṇīte pṛthivīṃ manasā dhyāyan | [VārŚS, 1, 2, 4 8.1]
yad vo revatī revatyaṃ yad vo haviṣyā haviṣyam | [VārŚS, 1, 2, 4 8.2]
yad va ojo yac ca nṛmṇaṃ taṃ va ūrmiṃ madhumantaṃ devayajyāyai juṣṭaṃ gṛhṇāmi | [VārŚS, 1, 2, 4 8.3]
iti | [VārŚS, 1, 2, 4 8.4]
prokṣaṇīr dharmaiḥ saṃskṛtya brahmann apaḥ praṇeṣyāmīty āmantryāvadhāya pavitre sphyena saha praṇayati samaṃ prāṇair dhārayamāṇaḥ ko vaḥ praṇayati sa vaḥ praṇayatu | [VārŚS, 1, 2, 4 9.1]
kasmai vaḥ praṇayati tasmai vaḥ praṇayatu | [VārŚS, 1, 2, 4 9.2]
bṛhaspatir vaḥ praṇayatu | [VārŚS, 1, 2, 4 9.3]
poṣāya tveti | [VārŚS, 1, 2, 4 9.4]
uttarata āhavanīyasya sphyenoddhatya sādayati ko vo yunakti sa vo yunaktu | [VārŚS, 1, 2, 4 10.1]
kasmai vo yunakti tasmai vo yunaktu | [VārŚS, 1, 2, 4 10.2]
bṛhaspatir vo yunaktu | [VārŚS, 1, 2, 4 10.3]
viśvebhyaḥ kāmebhyo devayajyāyā iti | [VārŚS, 1, 2, 4 10.4]
adhvaryuyajamānau vācaṃ yacchetām ā haviṣkṛtaḥ | [VārŚS, 1, 2, 4 11.1]
paristaraṇaiḥ svācchādya pavitrapāṇiḥ pātrāṇi saṃmṛśati saṃsīdantāṃ daivīr viśa iti | [VārŚS, 1, 2, 4 12.1]
vānaspatyāsīty agnihotrahavaṇīm ādatte | [VārŚS, 1, 2, 4 13.1]
varṣavṛddham asīti śūrpam | [VārŚS, 1, 2, 4 14.1]
urv antarikṣaṃ vīhīti vrajati | [VārŚS, 1, 2, 4 15.1]
pratyuṣṭaṃ rakṣa ity āhavanīye pratitapya yajamāna havir nirvapsyāmīti yajamānam āmantrayate | [VārŚS, 1, 2, 4 16.1]
yadi pravased agne nirvapsyāmīti brūyāt | [VārŚS, 1, 2, 4 17.1]
vrīhyāgrayaṇeneṣṭvā vrīhibhir yajetā yavebhyo yavair vā vrīhibhyaḥ | [VārŚS, 1, 2, 4 18.1]
paścād agniṣṭhaṃ śakaṭaṃ yogyakṛtaṃ chadiṣmat sapariṇaṭkam | [VārŚS, 1, 2, 4 19.1]
tasmād adhi nirvapati | [VārŚS, 1, 2, 4 20.1]
pātryā vā sphyam avadhāyānasān mantrān japan | [VārŚS, 1, 2, 4 21.1]
dhūr asīti dhuram abhimṛśati | [VārŚS, 1, 2, 4 22.1]
devānām asi vahnitamam ity uttarām īṣām ālabhya japati | [VārŚS, 1, 2, 4 23.1]
viṣṇoḥ kramo 'sīti pādam ādadhāti | [VārŚS, 1, 2, 4 24.1]
ahrutam asīty ārohati | [VārŚS, 1, 2, 4 25.1]
uru vātāyety avasārayati | [VārŚS, 1, 2, 4 26.1]
mitrasya vaś cakṣuṣā prekṣa iti haviṣyān prekṣate | [VārŚS, 1, 2, 4 27.1]
agnihotrahavaṇyām avadhāya muṣṭinā nirvapaty agnihotrahavaṇyāḥ śūrpe devasya va ity agnaye vo juṣṭān nirvapāmy amuṣmai vo juṣṭān iti yathādevatam | [VārŚS, 1, 2, 4 28.1]
trir yajuṣā tūṣṇīṃ caturtham | [VārŚS, 1, 2, 4 28.2]
idaṃ devānām iti niruptān abhimṛśati | [VārŚS, 1, 2, 4 29.1]
idam u naḥ sahety avaśiṣṭān | [VārŚS, 1, 2, 4 29.2]
gopīthāya tvā rakṣāyai tvā nārātyā iti niruptān | [VārŚS, 1, 2, 4 30.1]
dṛṃhantāṃ duryā ity avarohati | [VārŚS, 1, 2, 4 31.1]
svāhā dyāvāpṛthivībhyām iti skannaprāyaścittaṃ japati | [VārŚS, 1, 2, 4 32.1]
nirvaruṇasyeti śakaṭaṃ niṣkrāmayati | [VārŚS, 1, 2, 4 33.1]
svar abhivyakśam ity ākāśaṃ prekṣate | [VārŚS, 1, 2, 4 34.1]
jyotir vaiśvānaram ity āhavanīyam | [VārŚS, 1, 2, 4 35.1]
urv antarikṣam anvihi | [VārŚS, 1, 2, 4 36.1]
adityāstvopasthe sādayāmīti paścād gārhapatyasya sādayati | [VārŚS, 1, 2, 4 36.2]
agne havyaṃ rakṣasveti pura upasādayati | [VārŚS, 1, 2, 4 37.1]
anirmṛṣṭāyām agnihotrahavaṇyāṃ prokṣaṇīṃ saṃskṛtya haviṣyaṃ prokṣaty anabhiprokṣann agnim agnaye vo juṣṭān prokṣāmy amuṣmai vo juṣṭān iti yathādevatam | [VārŚS, 1, 2, 4 38.1]
trir yajuṣā tūṣṇīṃ caturtham | [VārŚS, 1, 2, 4 38.2]
pātrāṇi ca yad vo 'śuddha ālebha iti trir uttānāni paryāvartya | [VārŚS, 1, 2, 4 39.1]
adityās tvag asīti kṛṣṇājinam ādāyāvadhūtaṃ rakṣa ity utkare trir avadhūnoty upariṣṭādgrīvam udagāśasanam | [VārŚS, 1, 2, 4 40.1]
adityās tvag asi prati tvādityās tvag vettv iti | [VārŚS, 1, 2, 4 41.1]
paścād utkarasyāstṛṇāti pratyaggrīvam uttaraloma pratyagbhasadam abhibhujan | [VārŚS, 1, 2, 4 42.1]
anutsṛjan kṛṣṇājinam ulūkhalam ādadhāti pṛthugrāvāsīti | [VārŚS, 1, 2, 4 43.1]
na riktam avasṛjati | [VārŚS, 1, 2, 4 44.1]
agner jihvāsīti haviṣyān vapati | [VārŚS, 1, 2, 4 45.1]
trir yajuṣā tūṣṇīṃ caturtham | [VārŚS, 1, 2, 4 45.2]
bṛhadgrāvāsīti musalam ādāya | [VārŚS, 1, 2, 4 46.1]
ūrdhvasūr vānaspatya iti vā | [VārŚS, 1, 2, 4 46.2]
apahataṃ rakṣo haviṣkṛd ehīty avahanti | [VārŚS, 1, 2, 4 47.1]
apahato 'ghaśaṃso haviṣkṛd ehīti dvitīyam | [VārŚS, 1, 2, 4 47.2]
apahatā yātudhānā haviṣkṛd ehīti tṛtīyam | [VārŚS, 1, 2, 4 47.3]
haviṣkṛd āgahīti rājanyasya haviṣkṛd ādraveti vaiśyasya | [VārŚS, 1, 2, 4 48.1]
patny avahanti | [VārŚS, 1, 2, 4 49.1]
kuṭarur asīty āgnīdhraḥ kuṭarum ādāyeṣam āvadeti dṛṣadam āhanti | [VārŚS, 1, 2, 4 50.1]
ūrjam āvadeti dvitīyaṃ rāyaspoṣam āvadety upalām | [VārŚS, 1, 2, 4 50.2]
trir etena dharmeṇa | [VārŚS, 1, 2, 4 51.1]
varṣavṛddhamasīti śūrpam ādatte | [VārŚS, 1, 2, 4 52.1]
varṣavṛddhāḥ stheti haviṣyān prekṣate | [VārŚS, 1, 2, 4 53.1]
prati tvā varṣavṛddhaṃ vettv ity udvapati | [VārŚS, 1, 2, 4 54.1]
parāpūtaṃ rakṣa ity uttare niṣpunāti | [VārŚS, 1, 2, 4 55.1]
puroḍāśakapāle tuṣān opyādhastāt kṛṣṇājinasyopāsyati praviddho rakṣasāṃ bhāga iti | [VārŚS, 1, 2, 4 56.1]
idam ahaṃ rakṣo 'vabādha idam ahaṃ rakṣo 'dhamaṃ tamo nayāmīti pārṣṇyā tuṣān avabādhate | [VārŚS, 1, 2, 4 57.1]
apaḥ spṛṣṭvā vivinakti devo vaḥ savitā vivinaktu suvicā vivicyadhvam iti | [VārŚS, 1, 2, 4 58.1]
viviktān āvapati | [VārŚS, 1, 2, 4 59.1]
devebhyaḥ śundhadhvam iti triḥ phalīkaroti | [VārŚS, 1, 2, 4 60.1]
tena dharmeṇānabhibhujan kṛṣṇājinam āstīrya dhiṣaṇāsi pārvatīti dṛṣadam ādadhāti | [VārŚS, 1, 2, 4 61.1]
dhiṣaṇāsi pārvatī prati tvā pārvatī vettv ity upalām | [VārŚS, 1, 2, 4 62.1]
adityāḥ skambho 'sīti śamyām upakarṣati paścādudīcīnakumbām | [VārŚS, 1, 2, 4 63.1]
dhānyam asīty adhivapati trir yajuṣā tūṣṇīṃ caturtham | [VārŚS, 1, 2, 4 64.1]
prāṇāya tveti prācīm upalāṃ prakarṣaty apānāya tveti pratīcīṃ vyānāya tveti madhye vyavadhārayati | [VārŚS, 1, 2, 4 65.1]
dīrghām anu prasṛtim iti saṃsthāpayati | [VārŚS, 1, 2, 4 66.1]
mitrasya vaś cakṣuṣāvekṣa iti piṣṭāny avekṣate | [VārŚS, 1, 2, 4 67.1]
devo vaḥ savitā hiraṇyapāṇir upagṛhṇātv ity avaśīryamāṇāny upagṛhṇāti | [VārŚS, 1, 2, 4 68.1]
dāsī pinaṣṭi patnī vā | [VārŚS, 1, 2, 4 69.1]
aṇūni kurutād iti saṃpreṣyati | [VārŚS, 1, 2, 4 70.1]
{VārŚS, 1, 3, 1}
dhṛṣṭir asi brahma yacchety upaveṣam ādāya gārhapatyād aṅgārau nirvartayaty apāgne 'gnim āmādaṃ jahīti | [VārŚS, 1, 3, 1 1.1]
niṣkravyādaṃ nudasvety anyataraṃ nirasyati | [VārŚS, 1, 3, 1 2.1]
āgne devayajanaṃ vaheti dvitīyam avasthāpya tasmin kapālam upadadhāti dhruvam asi pṛthivīṃ dṛṃheti | [VārŚS, 1, 3, 1 3.1]
anabhisṛjan kapālam aṅgāram adhivartayati nirdagdhaṃ rakṣa iti | [VārŚS, 1, 3, 1 4.1]
dharuṇam asīti pūrvam upadadhāti | [VārŚS, 1, 3, 1 5.1]
dhartram asīti pūrvārdham | [VārŚS, 1, 3, 1 5.2]
dharmāsīti madhyamād dakṣiṇam | [VārŚS, 1, 3, 1 5.3]
cid asīty uttaram | [VārŚS, 1, 3, 1 5.4]
paricid asīti dakṣiṇārdhāt pūrvam | [VārŚS, 1, 3, 1 5.5]
viśvāsu dikṣu sīdety aparam | [VārŚS, 1, 3, 1 5.6]
sajātān asmai yajamānāya pariveśaya sajātā imaṃ yajamānaṃ pariviśantv ity uttarārdhāt pūrvam | [VārŚS, 1, 3, 1 5.7]
aṣṭākapāla āgneya ekādaśakapāla aindrāgna aindraś ca | [VārŚS, 1, 3, 1 6.1]
etena dharmeṇottarasminn aṣṭāv upadhāya citaḥ stha paricitaḥ stheti śeṣam upadadhāti | [VārŚS, 1, 3, 1 7.1]
vasūnāṃ rudrāṇām ity aṅgārān adhyūhya taptābhyaś carum adhiśritya prātardohaṃ dohayati yathā sāyaṃdoham | [VārŚS, 1, 3, 1 8.1]
udagagraṃ pavitram avadadhāti | [VārŚS, 1, 3, 1 9.1]
śṛtaṃ karoti nātanakti | [VārŚS, 1, 3, 1 10.1]
udvāsya prātardohaṃ piṣṭāni saṃvapati niṣṭapyopavātāyāṃ pātryāṃ pavitre avadhāya vāgyato devasya va ity agnaye juṣṭān saṃvapāmy amuṣmai vo juṣṭān iti yathādevataṃ trir yajuṣā tūṣṇīṃ caturtham | [VārŚS, 1, 3, 1 11.1]
taptā apo madantīr utpūya havir utpunāti paccho gāyatryā | [VārŚS, 1, 3, 1 12.1]
āharati sruveṇa praṇītānāṃ vedam upayāmaṃ kṛtvā | [VārŚS, 1, 3, 1 13.1]
tābhiḥ saṃsṛjati sam āpā oṣadhībhir iti | [VārŚS, 1, 3, 1 14.1]
adbhiḥ pariprajātāḥ stha sam adbhiḥ pṛcyadhvam iti madantībhiḥ | [VārŚS, 1, 3, 1 15.1]
sīdantu viśa iti saṃnayati | [VārŚS, 1, 3, 1 16.1]
makhasya śiro 'sīti piṇḍam abhimantrya pūṣā vāṃ viśvavedā vibhajatu yathābhāgaṃ vyāvartethām iti samau karoti | [VārŚS, 1, 3, 1 17.1]
idam agner ity āgneyam idam agnīṣomayor ity abhimantrya paurṇamāsyām | [VārŚS, 1, 3, 1 18.1]
yathādevatam amāvāsyāyām | [VārŚS, 1, 3, 1 19.1]
gharmo 'sīty adhiśrayati | [VārŚS, 1, 3, 1 20.1]
uru prathasveti prathayati yāvatkapālaṃ kūrmasyānurūpam aśvaśaphamātram | [VārŚS, 1, 3, 1 21.1]
saṃ te tanvā tanvaḥ pṛcyantām ity avikṣārayan lepena parimārṣṭi | [VārŚS, 1, 3, 1 22.1]
dakṣiṇata ājyaṃ nirvapati | [VārŚS, 1, 3, 1 23.1]
aditir asi nāchinnapatrety ājyasthālīm ādāya dakṣiṇāgnau vilāpya pavitrāntarā pṛśneḥ payo 'sy agreguvas tasya te 'kṣīyamāṇasya pinvamānasya jinvamānasyeṣa ūrje juṣṭaṃ nirvapāmi devayajyāyā iti | [VārŚS, 1, 3, 1 24.1]
pari vājapatir ity ājyaṃ haviś ca triḥ paryagnikaroti saha lepena | [VārŚS, 1, 3, 1 25.1]
devas tvā savitā śrapayatv ity ulmukenābhitāpyāgne brahma gṛhṇīṣvety ulmukam avasṛjya darbhais tvacaṃ grāhayaty agniṣ ṭe tvacaṃ mā hiṃsīd ity anapohan jvālān | [VārŚS, 1, 3, 1 26.1]
saṃ brahmaṇā pṛcyasveti vedena sahāṅgāraṃ bhasmābhyūhati | [VārŚS, 1, 3, 1 27.1]
avidahanta śrapayatety aṅgārān abhyūhya vācaṃ visṛjate | [VārŚS, 1, 3, 1 28.1]
antarvedi prāgudīcīḥ sphyena tisro lekhāḥ kṛtvā tāsu lepaṃ ninayaty asaṃsārayan ekatāya svāhā dvitāya svāhā tritāya svāheti paryāyair āhavanīyād ulmukenābhitāpya | [VārŚS, 1, 3, 1 29.1]
vediṃ karoti | [VārŚS, 1, 3, 1 30.1]
khādiraṃ sphyaṃ bhṛṣṭilam ādatte sāvitreṇa | [VārŚS, 1, 3, 1 31.1]
indrasya bāhur asīti darbheṇa saṃmṛjya pṛthivyā varmāsīti pūrvasmin veditṛtīye darbhaṃ nidhāya sphyena tiryak chinatti tricaturthaṃ pṛthivi devayajanīti | [VārŚS, 1, 3, 1 32.1]
vrajaṃ gaccha gosthānam iti tṛṇāgram ādatte pāṃsūṃś cākhātvā | [VārŚS, 1, 3, 1 33.1]
varṣatu te parjanya iti vedim avekṣate | [VārŚS, 1, 3, 1 34.1]
badhāna deva savitar iti sphyena satṛṇān pāṃsūn harati | [VārŚS, 1, 3, 1 35.1]
uttarata āgnīdhras tuṣān vedamūlānīty utkaraṃ parigṛhṇāti | [VārŚS, 1, 3, 1 36.1]
idaṃ tasmai harmyaṃ karomi yo vo devāś carati brahmacaryam | [VārŚS, 1, 3, 1 37.1]
medhāvī dikṣu manasā tapasvy antardūtaś carati mānuṣeṣu | [VārŚS, 1, 3, 1 37.2]
iti tasya pāṇikoṣṭhe nivapati | [VārŚS, 1, 3, 1 37.3]
yo 'smān dveṣṭi yaṃ ca vayaṃ dviṣma ity abhicaran | [VārŚS, 1, 3, 1 38.1]
mā vaḥ śivā oṣadhaya iti dvitīyam | [VārŚS, 1, 3, 1 39.1]
drapsas ta iti tṛtīyam | [VārŚS, 1, 3, 1 40.1]
etena dharmeṇa trir yajuṣā harati tūṣṇīṃ caturtham | [VārŚS, 1, 3, 1 41.1]
apabāḍhaṃ rakṣo 'pabāḍho 'ghaśaṃso 'pabāḍhā yātudhānā iti sphyenotkaram apidhatte | [VārŚS, 1, 3, 1 42.1]
agreṇa gārhapatyam apareṇāhavanīyaṃ sphyena vediṃ parigṛhṇāti yajamānamātrāṃ prācīṃ yathā havīṃṣy āsannāni sambhaveyus tāvatīṃ tiraścīm | [VārŚS, 1, 3, 1 43.1]
satyasad asīti paścārdhād udīcīṃ lekhāṃ likhati | [VārŚS, 1, 3, 1 44.1]
ṛtasad asīti dakṣiṇārdhāt prācīm | [VārŚS, 1, 3, 1 44.2]
gharmasad asīty uttarārdhāt prācīm | [VārŚS, 1, 3, 1 44.3]
kheyāṃ pratiṣṭhākāmasya kuryāt | [VārŚS, 1, 3, 1 45.1]
apārarum iti dvyaṅgulaṃ khātvā sphyena mūlāny uddhatyotkare nivapati | [VārŚS, 1, 3, 1 46.1]
āhāryapurīṣāṃ paśukāmasya kuryāt | [VārŚS, 1, 3, 1 47.1]
{VārŚS, 1, 3, 2}
imāṃ naraḥ kṛṇuta vedim etya devebhyo juṣṭām adityā upasthe | [VārŚS, 1, 3, 2 1.1]
tāṃ viśve devā ajuṣanta sarve rāyaspoṣā yajamānaṃ saṃviśantu | [VārŚS, 1, 3, 2 1.2]
iti saṃmṛṣṭām āhavanīyalakṣmyai prāñcāv aṃsāv unnayati pratīcī śroṇī prāgudakpravaṇāṃ saṃnatamadhyām antikajaghanām | [VārŚS, 1, 3, 2 1.3]
etadantaṃ pūrvedyuḥ karoti | [VārŚS, 1, 3, 2 2.1]
pāṇī prakṣālya sphyaṃ prakṣālayaty apratimṛśann agram | [VārŚS, 1, 3, 2 3.1]
vedim avokṣya brahmann uttaraṃ parigrahīṣyāmīty āmantrya parigṛhṇāti vasavas tveti paścād rudrās tveti dakṣiṇata ādityās tvety uttarataḥ | [VārŚS, 1, 3, 2 4.1]
dhā asi svadhā asi | [VārŚS, 1, 3, 2 5.1]
urvī cāsi vasvī cāsi rantī cāsi | [VārŚS, 1, 3, 2 5.2]
purā krūrasyeti ca sphyena vediṃ saṃmṛjyāparasmin veditṛtīye tiryañcaṃ sphyaṃ stabdhvā prokṣaṇīr āsādayedhmābarhir upasādaya sruvaṃ srucaś ca saṃmṛḍḍhi patnīṃ saṃnahyājyenodehīti saṃpreṣyati | [VārŚS, 1, 3, 2 5.3]
āgnīdhro yathāpreṣitaṃ karoti | [VārŚS, 1, 3, 2 6.1]
prokṣaṇīr abhyutpūrya sphyāgre 'pa upaninīyodañcaṃ sphyam avakṛṣya sphyasya vartman sādayati | [VārŚS, 1, 3, 2 7.1]
purāsadanāt sphyam udyacchet | [VārŚS, 1, 3, 2 8.1]
sphyenotkaram avahanti dviṣato vadho 'sīti purastāt pratyañcam | [VārŚS, 1, 3, 2 9.1]
abhyukṣya pratyāsādayati | [VārŚS, 1, 3, 2 10.1]
uttarata āhavanīyasya dakṣiṇam idhmam uttaraṃ barhiḥ | [VārŚS, 1, 3, 2 11.1]
vedapraravaiḥ srucaḥ saṃmārṣṭi caturdhā vibhajyāvibhajya vā | [VārŚS, 1, 3, 2 12.1]
āhavanīye gārhapatye vā pratyuṣṭaṃ rakṣa iti pratitapyābhyagre sapārśvāgrair mukhāni mūlair daṇḍān | [VārŚS, 1, 3, 2 13.1]
āyuḥ prāṇam iti sarvataḥ sruvam agneṣ ṭvā tejiṣṭhasya tejasā niṣṭapāmīti saṃmārgaṃ niṣṭapati | [VārŚS, 1, 3, 2 14.1]
cakṣuḥ śrotram iti juhūm abhyantaraṃ prācīṃ pratīcīṃ bāhyataḥ | [VārŚS, 1, 3, 2 15.1]
vācaṃ paśūn ity upabhṛtam abhyantaraṃ pratīcīṃ prācīṃ bāhyataḥ | [VārŚS, 1, 3, 2 16.1]
yajñaṃ prajām iti sarvato dhruvām | [VārŚS, 1, 3, 2 17.1]
abhyukṣya saṃmārgān agnāv anupraharati | [VārŚS, 1, 3, 2 18.1]
divaḥ śilpam avatataṃ pṛthivyāḥ kakubhi śritam | [VārŚS, 1, 3, 2 18.2]
tenā sahasrakāṇḍena dviṣantaṃ tāpayāmasi | [VārŚS, 1, 3, 2 18.3]
dviṣan nas tapyatāṃ bahu mā na āgāt tāpyauṣadhayaḥ svāhā | [VārŚS, 1, 3, 2 18.4]
iti | [VārŚS, 1, 3, 2 18.5]
agne gṛhapata upa mā hvayasva devānāṃ patnīr upa mā hvayadhvam iti patnī gārhapatyam upatiṣṭhate | [VārŚS, 1, 3, 2 19.1]
patnīlokaṃ ca patni patny eṣa te loko namas te astu mā mā hiṃsīr iti | [VārŚS, 1, 3, 2 19.2]
suprajasas tvā vayaṃ supatnīr upasedima | [VārŚS, 1, 3, 2 20.1]
agne sapatnadambhanaṃ suvīrāso adābhyam | [VārŚS, 1, 3, 2 20.2]
iti dakṣiṇataḥ paścād gārhapatyasyopaviśati prabhujya jānunī | [VārŚS, 1, 3, 2 20.3]
yoktreṇa patnī saṃnahyate 'ntarvastram āśāsānā saumanasaṃ prajāṃ saubhāgyaṃ tanūm | [VārŚS, 1, 3, 2 21.1]
agner anuvratā bhūtvā saṃnahye sukṛtāya kam | [VārŚS, 1, 3, 2 21.2]
iti | [VārŚS, 1, 3, 2 21.3]
pūṣā te granthiṃ grathnātv iti granthiṃ karoti | [VārŚS, 1, 3, 2 22.1]
sa te mā syād iti dakṣiṇato granthim abhyūhati | [VārŚS, 1, 3, 2 23.1]
apaḥ spṛṣṭvā vedenājyam upaharati | [VārŚS, 1, 3, 2 24.1]
tad anvārabhyābhisaṃmīlyāvekṣate adabdhena tvā cakṣuṣāvekṣe rāyaspoṣāya suprajāstvāya | [VārŚS, 1, 3, 2 25.1]
aditir iva suputrendrāṇīvāvidhavā suprajāḥ prajayā bhūyāsam iti | [VārŚS, 1, 3, 2 25.2]
idaṃ viṣṇur iti gārhapatyadakṣiṇāgnyor adhiśrayati | [VārŚS, 1, 3, 2 26.1]
tejo 'sīti dvitīyaṃ paścād gārhapatyasya | [VārŚS, 1, 3, 2 27.1]
tejo 'nupracyavasveti harati | [VārŚS, 1, 3, 2 28.1]
agneṣ ṭe haro mā vinaid ity āhavanīye 'dhiśrityottarataḥ prokṣaṇīnāṃ sphyasya vartman sādayati | [VārŚS, 1, 3, 2 29.1]
tejo 'sīti paryāyais trir ājyam utpūyāpa utpunāti paccho gāyatryā | [VārŚS, 1, 3, 2 30.1]
amṛtam asīty ājyam avekṣate | [VārŚS, 1, 3, 2 31.1]
antarvedy ājyāni sruveṇa gṛhṇāti vedam antardhāya pavitre avadhāya dhāmāsīti gṛhṇaṃś caturjuhvāṃ gṛhṇāti | [VārŚS, 1, 3, 2 32.1]
aṣṭau gṛhṇann upabhṛti kanīyaś caturdhruvāyām | [VārŚS, 1, 3, 2 32.2]
bhūyiṣṭhaṃ pañcamaṃ paśukāmasya | [VārŚS, 1, 3, 2 33.1]
{VārŚS, 1, 3, 3}
āpo rebhata pipṛta madhvā samaktā niṣāda sthā yāmanvāhāryamāṇā iti prokṣaṇīr abhimantrayate | [VārŚS, 1, 3, 3 1.1]
devīr āpaḥ śuddhā yūyam iti ca | [VārŚS, 1, 3, 3 1.2]
brahmann idhmaṃ vediṃ barhiḥ prokṣiṣyāmīty āmantrya visrasyedhmamṛte paridhibhyaḥ prokṣati | [VārŚS, 1, 3, 3 2.1]
kṛṣṇo 'syākhareṣṭha itīdhmaṃ vedir asīti vediṃ barhir asīti barhis tris triḥ prokṣati | [VārŚS, 1, 3, 3 3.1]
devaṃgamam asīty antarvedy āsādya barhis triḥ prokṣati dive tvety agram antarikṣāya tveti madhyaṃ pṛthivyai tveti mūlam | [VārŚS, 1, 3, 3 4.1]
agrāṇy upapāyya granthiṃ pariṣicya mūlāny upasiñcati | [VārŚS, 1, 3, 3 5.1]
ūrg bhava barhiṣadbhyaḥ | [VārŚS, 1, 3, 3 6.1]
svāhā pitṛbhyo gharmapāvabhya iti dakṣiṇato vedyāḥ prokṣaṇīśeṣaṃ ninīya pūṣā te granthiṃ viṣyatv iti granthiṃ visrasya yajamāne prāṇāpānau dadhāmīti prastare pavitre visṛjya viṣṇoḥ stupo 'sīti prastaraṃ sahapavitram āhavanīyato 'bhigṛhṇāty avidhūnvann asaṃmārgam | [VārŚS, 1, 3, 3 6.2]
agreṇāhavanīyaṃ parihṛtya dakṣiṇato brahmaṇe yajamānāya vā prayacchati prāṇāpānābhyāṃ tvā satanuṃ kṛṇomīti | [VārŚS, 1, 3, 3 7.1]
mayi prāṇāpānāv iti pratigṛhṇāti | [VārŚS, 1, 3, 3 8.1]
darbhān antardhāya dakṣiṇataḥ śulbaṃ stṛṇāty uttaram aṃsam abhistṛṇan barhiḥstaraṇamantreṇa | [VārŚS, 1, 3, 3 9.1]
paścārdhād udagagram apatnīkasya nidadhyāt | [VārŚS, 1, 3, 3 10.1]
uru prathasveti staraṇam | [VārŚS, 1, 3, 3 11.1]
pūrvaṃ pūrvaṃ dhātum aparam aparaṃ vā stṛṇāti | [VārŚS, 1, 3, 3 12.1]
chādayan mūlāni prācīnam antardadhāti vedim | [VārŚS, 1, 3, 3 13.1]
prastarahastaḥ paridhibhir āhavanīyaṃ paridadhāti gandharvo 'sīti paścārdhyam udañcam indrasya bāhur asīti dakṣiṇārdhyaṃ prāñcaṃ mitrāvaruṇau tvety uttarārdhyaṃ prāñcam | [VārŚS, 1, 3, 3 14.1]
avakṛṣyāgrataram idhmād ūrdhve samidhāv ādadhāti nityahotāraṃ tveti | [VārŚS, 1, 3, 3 15.1]
tūṣṇīm uttarām | [VārŚS, 1, 3, 3 15.2]
sūryas tvā raśmibhir ity āhavanīyam upasthāya purastād apracchinnaprāntau darbhāv anantargarbhāv udagagrau barhiṣi vitanoti viśvajanasya vidhṛtī stha iti | [VārŚS, 1, 3, 3 16.1]
vidhṛtyoḥ prastaraṃ sādayati dakṣiṇārdhe barhiṣaḥ vasūnāṃ rudrāṇām iti | [VārŚS, 1, 3, 3 17.1]
dyaur asīti prastare juhūm | [VārŚS, 1, 3, 3 18.1]
samaṃ prastaramūlair daṇḍaṃ karoti | [VārŚS, 1, 3, 3 19.1]
antarikṣam asīty uttarām upabhṛtam adhastād vidhṛtyoḥ | [VārŚS, 1, 3, 3 20.1]
pṛthivy asīty uttarāṃ dhruvām upariṣṭād vidhṛtyoḥ | [VārŚS, 1, 3, 3 20.2]
asaṃspṛṣṭāḥ sādayaty anūcīḥ | [VārŚS, 1, 3, 3 21.1]
ṛṣabho 'sīti dakṣiṇato juhvāḥ pūrṇasruvaṃ sādayati | [VārŚS, 1, 3, 3 22.1]
dhruvā asadann ity ājyāni saṃmṛśati | [VārŚS, 1, 3, 3 23.1]
syonaṃ te sadanaṃ kṛṇomi ghṛtasya dhārayā suśevaṃ kalpayāmīti pātryām upastīryābhighārya havīṃṣy udvāsayati | [VārŚS, 1, 3, 3 24.1]
ārdraḥ pṛthasnur bhuvanasya gopāḥ śṛta utsnātu janitā matīnām iti | [VārŚS, 1, 3, 3 24.2]
surūpaṃ tvā vasuvidaṃ paśūnāṃ tejasāgnaye tvā juṣṭam abhighārayāmīty āgneyam abhighārayati yathādevatam uttaram | [VārŚS, 1, 3, 3 25.1]
anabhighnann aparyāvartayan vedena pramṛjya pātryām avadadhāti | [VārŚS, 1, 3, 3 26.1]
irā bhūtiḥ pṛthivyā raso motkramīd iti kapālāny abhighārya puroḍāśāv alaṃkaroti | [VārŚS, 1, 3, 3 27.1]
tṛptir asi gāyatraṃ chandas tarpaya mā tejasā brahmavarcasena | [VārŚS, 1, 3, 3 28.1]
tṛptir asi traiṣṭubhaṃ chandas tarpaya mendriyeṇa vīryeṇa | [VārŚS, 1, 3, 3 28.2]
tṛptir asi jāgataṃ chandas tarpaya mā prajayā paśubhiḥ | [VārŚS, 1, 3, 3 28.3]
kham aṅkṣva tvacam aṅkṣva sarvam ātmānam aṅkṣveti svaktam anīkāśam anakti | [VārŚS, 1, 3, 3 28.4]
adhastād upājya dohāv alaṃkaroti | [VārŚS, 1, 3, 3 29.1]
yas ta ātmā paśuṣu praviṣṭo devānāṃ veṣṭām anu yo vicaṣṭe | [VārŚS, 1, 3, 3 29.2]
ātmanvān soma ghṛtavān ihehi svar vinda yajamānāya mahyam | [VārŚS, 1, 3, 3 29.3]
iti | [VārŚS, 1, 3, 3 29.4]
paścātsrucāṃ pratyagdaṇḍāṃ pātrīm āsādayaty agreṇa srucaḥ kumbhyau saṃdhāya dakṣiṇasyāṃ vediśroṇyāṃ śṛtam uttarasyāṃ dadhyagreṇa sruco vedaṃ sādayati | [VārŚS, 1, 3, 3 30.1]
vedyantān paristīrya hotṛṣadanam āstīryāgnaye samidhyamānāyānubrūhīti saṃpreṣyati | [VārŚS, 1, 3, 3 31.1]
{VārŚS, 1, 3, 4}
praṇave praṇave samidham ādadhāty anuyājasamidham avaśiṣya | [VārŚS, 1, 3, 4 1.1]
samiddham agniṃ trir vedenopavājayaty agraṃ vedyāḥ saṃmārgam | [VārŚS, 1, 3, 4 2.1]
dhruvāyāṃ pūrṇasruvam avanīya dhruvāyā upahatyottareṇa paridhisaṃdhinānvavahṛtya dakṣiṇāprāñcam āghāram āghārayati prajāpataye svāheti manasā | [VārŚS, 1, 3, 4 3.1]
agnīt paridhīṃś cāgniṃ ca tris triḥ saṃmṛḍḍhīti saṃpreṣyati | [VārŚS, 1, 3, 4 4.1]
sphyena saṃmārṣṭīdhmasaṃnahanaiś ca paridhīn | [VārŚS, 1, 3, 4 5.1]
ṛte sphyād agnim idhmasaṃnahanaiḥ saṃmārṣṭy ājiṃ tvāgne sariṣyantaṃ saniṃ saniṣyantaṃ vājaṃ jeṣyantaṃ devebhyo havyaṃ vakṣyantaṃ vājinaṃ tvā vājajityāyai saṃmārjmi | [VārŚS, 1, 3, 4 5.2]
agne vājaṃ jayeti | [VārŚS, 1, 3, 4 5.3]
saprathā nama iti purastāj juhūpabhṛtor añjaliṃ karoti | [VārŚS, 1, 3, 4 6.1]
juhvety agniṣ ṭvā hvayati devān yakṣyāvo devayajyayā iti juhūm ādatte | [VārŚS, 1, 3, 4 7.1]
upabhṛd ehi devas tvā savitā hvayati devān yakṣyāvo devayajyayā ity upabhṛtam | [VārŚS, 1, 3, 4 7.2]
suyame me adya stam ity abhimantryāgnāviṣṇū ity atikrāmati | [VārŚS, 1, 3, 4 8.1]
viṣṇoḥ sthāmāsīty avatiṣṭhate | [VārŚS, 1, 3, 4 9.1]
antarvedi dakṣiṇaḥ pādo bhavaty avaghra iva savyaḥ | [VārŚS, 1, 3, 4 10.1]
athāghāram āghārayati ūrdhvo adhvara iti prāgudañcaṃ saṃtatam ūrdhvaṃ svargakāmasya nyañcaṃ dveṣyasya | [VārŚS, 1, 3, 4 11.1]
asaṃsparśayan srucau pratyatikrāmati pāhi māgne duścaritād ā mā sucaritād bhajeti | [VārŚS, 1, 3, 4 12.1]
juhvā dhruvāṃ triḥ samanakti | [VārŚS, 1, 3, 4 13.1]
samaktam agninā haviḥ samaktaṃ haviṣā ghṛtam | [VārŚS, 1, 3, 4 13.2]
sam antarikṣam arciṣā saṃ jyotiṣā jyotiḥ | [VārŚS, 1, 3, 4 13.3]
iti | [VārŚS, 1, 3, 4 13.4]
dhruvām abhighāryāyatane srucau sādayati | [VārŚS, 1, 3, 4 14.1]
unnītaṃ rāya iti dhruvāyā ājyam unnayati suvīrāya svāheti juhūm āpyāyayati | [VārŚS, 1, 3, 4 15.1]
yajñena yajñaḥ saṃtata iti juhvā dhruvāṃ pratyabhighārayati | [VārŚS, 1, 3, 4 16.1]
uttarataḥ pravarāyāvatiṣṭhate | [VārŚS, 1, 3, 4 17.1]
sphyasaṃmārgaṃ pāṇau kṛtvāpara āgnīdhro vedyās tṛṇam avyantam apādāyāha ka idam adhvaryur bhaviṣyati sa idam adhvaryur bhaviṣyati | [VārŚS, 1, 3, 4 17.2]
yajño yajñasya | [VārŚS, 1, 3, 4 17.3]
viṣṇoḥ sthāne tiṣṭhāmi | [VārŚS, 1, 3, 4 17.4]
vāg ārtvijyaṃ karotu mana ārtvijyaṃ karotu | [VārŚS, 1, 3, 4 17.5]
vācaṃ prapadye | [VārŚS, 1, 3, 4 17.6]
bhūr bhuvaḥ svaḥ | [VārŚS, 1, 3, 4 17.7]
brahman pravarāyāśrāvayiṣyāmīty āmantryāśrāvya pratyāśruta āha agnir devo daivyo hotā devān yakṣad vidvāṃś cikitvān manuṣvad bharatavad amuvad amuvad iti | [VārŚS, 1, 3, 4 17.8]
ūrdhvān ṛṣīn mantrakṛto yajamānasya pravṛṇīte | [VārŚS, 1, 3, 4 18.1]
purohitapravarenābrāhmaṇasya | [VārŚS, 1, 3, 4 19.1]
brahmaṇvad ā ca vakṣad brāhmaṇā asya yajñasya prāvitāra iti | [VārŚS, 1, 3, 4 20.1]
hotur upāṃśu nāmādiśati mānuṣa ity uccaiḥ | [VārŚS, 1, 3, 4 21.1]
ghṛtavatīti saṃpreṣyati | [VārŚS, 1, 3, 4 22.1]
srucāv ādāya samidho yajeti prathame saṃpreṣyati yaja yajety uttarān | [VārŚS, 1, 3, 4 23.1]
trīn iṣṭvopabhṛto 'rdhaṃ juhvām ānīyottarau yajati | [VārŚS, 1, 3, 4 24.1]
pañca prayājān uttareṇāghārasaṃbhedaṃ samānatra yajati | [VārŚS, 1, 3, 4 25.1]
dhruvādīni havīṃṣy abhighārayaty upabhṛtam antataḥ | [VārŚS, 1, 3, 4 26.1]
jyotiṣmatyājyabhāgau yajaty āgneyam uttarārdhe saumyaṃ dakṣiṇārdhe 'greṇāghārasaṃbhedam atikrāmam | [VārŚS, 1, 3, 4 27.1]
pradhānāhutīḥ pūrvāṃ pūrvāṃ saṃhitām | [VārŚS, 1, 3, 4 28.1]
āgneyena pracaryopāṃśuyajñena pracarati | [VārŚS, 1, 3, 4 29.1]
upāṃśu devatām āhoccair anyat | [VārŚS, 1, 3, 4 30.1]
sāṃnāyyena samānadevatasya dohayoś ca samavadāya pracarati | [VārŚS, 1, 3, 4 31.1]
purastāt sviṣṭakṛtaḥ sruvena pārvaṇau homau juhoti | [VārŚS, 1, 3, 4 32.1]
ṛṣabhaṃ vājinaṃ vayaṃ pūrṇamāsaṃ havāmahe | [VārŚS, 1, 3, 4 32.2]
sa no dohatāṃ suvīraṃ rāyaspoṣaṃ sahasriṇam | [VārŚS, 1, 3, 4 32.3]
pūrṇamāsāya surādhase svāheti paurṇamāsyām | [VārŚS, 1, 3, 4 32.4]
amāvāsyā subhagā suśevā dhenur iva payo bhūya āpyāyamānā | [VārŚS, 1, 3, 4 33.1]
sā no dohatāṃ suvīraṃ rāyaspoṣaṃ sahasriṇam | [VārŚS, 1, 3, 4 33.2]
amāvāsyāyai surādhase svāhā | [VārŚS, 1, 3, 4 33.3]
ity amāvāsyāyām | [VārŚS, 1, 3, 4 33.4]
uttarārdhapūrvārdhe 'gniṃ sviṣṭakṛtam asaṃsṛjan yajati | [VārŚS, 1, 3, 4 34.1]
āyatane srucau sādayati | [VārŚS, 1, 3, 4 35.1]
{VārŚS, 1, 3, 5}
āgneyamadhyād adhihatyāṅguṣṭhenopamadhyamayā ca yavamātraṃ prāśitram avadyati | [VārŚS, 1, 3, 5 1.1]
anupastṛṇann abhighāryāgreṇottaraṃ vedyaṃsam apa upaninīya vyūhyauṣadhīḥ sādayati | [VārŚS, 1, 3, 5 2.1]
sarveṣāṃ haviṣāṃ dvir dvir iḍāṃ samavadāya sādayati | [VārŚS, 1, 3, 5 3.1]
āgneyasya dakṣiṇārdhād avadāya pūrvārdhād aṇuṃ dīrghaṃ yajamānabhāgam avadyati | [VārŚS, 1, 3, 5 4.1]
madhyāt sambhindan dvitīyām iḍām | [VārŚS, 1, 3, 5 5.1]
agreṇa havīṃṣi paścārdhena srucaḥ parihṛtya pratyaṅmukha āsīno hotra iḍāṃ prayacchati | [VārŚS, 1, 3, 5 6.1]
agreṇa hotāram apareṇeḍāṃ dakṣiṇātikramyānatikramya vā hotur aṅguliparvaṇī anakty aparaṃ pūrvam | [VārŚS, 1, 3, 5 7.1]
iḍāyā hotre 'vāntareḍāṃ haste 'vadyati hotā pūrvam adhvaryur uttaram | [VārŚS, 1, 3, 5 8.1]
adhvaryur āgnīdhro brahmayajamānāv ity anvārabhante | [VārŚS, 1, 3, 5 9.1]
upahūtāyām iḍāyāṃ dakṣiṇataḥ parītottarataḥ parīteti saṃpreṣyati | [VārŚS, 1, 3, 5 10.1]
yajamānapañcamā ṛtvijo vyatikramya bhakṣayitveḍāṃ prastare mārjayante | [VārŚS, 1, 3, 5 11.1]
mano jyotir juṣatām ājyasya vicchinnaṃ yajñaṃ sam imaṃ dadhātu | [VārŚS, 1, 3, 5 11.2]
bṛhaspatis tanutām imaṃ no yajñaṃ viśve devā iha mādayantām | [VārŚS, 1, 3, 5 11.3]
iti | [VārŚS, 1, 3, 5 11.4]
vyuddiṣṭasya dvaidham āgnīdhrabhāgaṃ pṛthak pāṇyor avadyaty upahūtā pṛthivī mātopa māṃ pṛthivī mātā hvayatām agnir āgnīdhrāt svāhā | [VārŚS, 1, 3, 5 12.1]
upahūto dyauḥ pitopa māṃ dyauḥ pitā hvayatām agnir āgnīdhrāt svāhety upahūya pṛthivyās tvā dātrā prāśnāmy antarikṣasya tvā dātrā prāśnāmi divas tvā dātrā prāśnāmi diśāṃ tvā dātrā prāśnāmīti prāśnāti | [VārŚS, 1, 3, 5 12.2]
vedena brahmabhāgayajamānabhāgāv agreṇāhavanīyaṃ parihṛtya dakṣiṇataḥ prāśitraharaṇe 'ntarvedi brahmabhāgaṃ sādayaty aparaṃ bahirvedi yajamānabhāgam | [VārŚS, 1, 3, 5 13.1]
anvāhāryam anu havīṃṣy udvāsayati | [VārŚS, 1, 3, 5 14.1]
anuyājasamidham ādāyāha brahman prasthāsyāmaḥ samidham ādhāyāgnīt paridhīṃś cāgniṃ ca sakṛt sakṛt saṃmṛḍḍhīti saṃpreṣyati | [VārŚS, 1, 3, 5 15.1]
idhmasaṃnahanaiḥ saṃmārṣṭi ājiṃ tvāgne sasṛvāṃsaṃ saniṃ sasanivāṃsaṃ vājaṃ jigivāṃsaṃ devebhyo havyam ūhivāṃsaṃ vājinaṃ tvā vājajitaṃ saṃmārjmy agne vājam ajaiṣīr iti | [VārŚS, 1, 3, 5 16.1]
visrasyābhyukṣya saṃmārgān agnāv anupraharati | [VārŚS, 1, 3, 5 17.1]
yo bhūtānām adhipatī rudras tanticaro vṛṣā | [VārŚS, 1, 3, 5 17.2]
paśūn asmākaṃ mā hiṃsīr etad astu hutaṃ tava svāhā | [VārŚS, 1, 3, 5 17.3]
iti | [VārŚS, 1, 3, 5 17.4]
aupabhṛtaṃ juhvām ānīya trīn anuyājān yajati devān yajeti prathame yaja yajety uttarau | [VārŚS, 1, 3, 5 18.1]
samidhy aparam aparam iṣṭvottamenetarāv anusaṃbhidyāyatane srucau sādayati | [VārŚS, 1, 3, 5 19.1]
{VārŚS, 1, 3, 6}
vājasya meti juhūṃ sahaprastarām udgṛhṇāti | [VārŚS, 1, 3, 6 1.1]
athā sapatnān indro ma ity upabhṛtam avagṛhṇāti | [VārŚS, 1, 3, 6 1.2]
udgrābhaś ceti juhūm | [VārŚS, 1, 3, 6 1.3]
nigrābhaś cety upabhṛtam | [VārŚS, 1, 3, 6 1.4]
athā sapatnān indrāgnī ma iti viṣūcī karoti | [VārŚS, 1, 3, 6 1.5]
agner ujjitim anūjjeṣam iti prācīṃ juhūṃ prakarṣati | [VārŚS, 1, 3, 6 2.1]
devas taṃ savitā pratinudatu yo asmān dveṣṭi yaṃ ca vayaṃ dviṣma ity upabhṛtaṃ pratīcīṃ bahirvedi nirasyati | [VārŚS, 1, 3, 6 3.1]
abhyukṣya pratyāsādayati | [VārŚS, 1, 3, 6 4.1]
juhvā paridhīn anakti vasur asīti madhyamam upāvasur iti dakṣiṇaṃ viśvāvasur ity uttaram | [VārŚS, 1, 3, 6 5.1]
saṃjānāthāṃ dyāvāpṛthivī iti barhiṣi vidhṛtī visṛjya prastaram anakti pṛthivyām aṅkṣveti dhruvāyāṃ mūlam antarikṣe 'ṅkṣvety upabhṛti madhyaṃ divyaṅkṣveti juhvām agram | [VārŚS, 1, 3, 6 6.1]
pratyavarohaiḥ punar aktvāyuṣe tveti prastarāt tṛṇam apādāya mūlaiḥ pratiṣṭhāpya prastaram āsīna āśrāvya pratyāśruta āha iṣitā daivyā hotāro bhadravācyāya preṣito mānuṣaḥ sūktavākāya sūktā brūhīti saṃpreṣyati | [VārŚS, 1, 3, 6 7.1]
asyām ṛdheddhotrāyām ity ucyamāne sahaśākhaṃ prastaram agnāv anupraharati | [VārŚS, 1, 3, 6 8.1]
aptubhī rihāṇā iti niyataṃ prāñcam anuprahṛtyaināny avasṛjati | [VārŚS, 1, 3, 6 9.1]
agnīd gamayeti saṃpreṣyati | [VārŚS, 1, 3, 6 10.1]
āgnīdhras triḥ pāṇinā gamayati | [VārŚS, 1, 3, 6 11.1]
anuprahara saṃvadasvety āgnīdhraḥ saṃpreṣyati | [VārŚS, 1, 3, 6 12.1]
ahīnaḥ prāṇa ity upāṃśu tṛṇam anupraharati | [VārŚS, 1, 3, 6 13.1]
etad iti trir aṅgulyānudiśati | [VārŚS, 1, 3, 6 14.1]
āyurdhā agne 'sīti yathārūpaṃ gātrāṇi saṃmṛśati | [VārŚS, 1, 3, 6 15.1]
dhruvāsīti pṛthivīm abhimṛśyārcir ālabhya cakṣuṣī ālabheta | [VārŚS, 1, 3, 6 16.1]
punar yamaś cakṣur adāt punar agniḥ punar bhagaḥ | [VārŚS, 1, 3, 6 16.2]
punar me aśvinā yuvaṃ cakṣur ādhattam akṣyoḥ | [VārŚS, 1, 3, 6 16.3]
iti | [VārŚS, 1, 3, 6 16.4]
apaḥ spṛṣṭvā madhyamaṃ paridhim anvārabhyāha agā3n agnīd iti | [VārŚS, 1, 3, 6 17.1]
agann ity āgnīdhraḥ | [VārŚS, 1, 3, 6 17.2]
śrāvayety adhvaryuḥ | [VārŚS, 1, 3, 6 17.3]
śrauṣaḍ ity āgnīdhraḥ pratyāśrāvayati | [VārŚS, 1, 3, 6 17.4]
svagā daivyāhotṛbhyaḥ svastir mānuṣebhyaḥ śaṃ yor brūhīti saṃpreṣyati | [VārŚS, 1, 3, 6 18.1]
yaṃ paridhiṃ paryadhatthā agne deva paṇibhir vīyamāṇaḥ | [VārŚS, 1, 3, 6 19.1]
taṃ ta etam anu joṣaṃ bharāmi ned eṣa yuṣmad apacetayātai | [VārŚS, 1, 3, 6 19.2]
iti paridhīn anupraharati | [VārŚS, 1, 3, 6 19.3]
upakarṣaty uttarārdhyam | [VārŚS, 1, 3, 6 20.1]
juhvām upabhṛtam ādhāya saṃsrāvabhāgāḥ stheti paridhīn abhihutya srucau vimuñcati | [VārŚS, 1, 3, 6 21.1]
agner vo 'pannagṛhasya sadasi sādayāmīti havirdhānaṃ ca kastambhadeśe srucau sādayati | [VārŚS, 1, 3, 6 22.1]
ghṛtācī yajamānasya dhuryau pātām iti dhuropakarṣati vedyaṃsayor vā | [VārŚS, 1, 3, 6 23.1]
na vimukte barhiṣi pratyāsādayati | [VārŚS, 1, 3, 6 24.1]
{VārŚS, 1, 3, 7}
juhūṃ vedopayāmam adhvaryur ādāya pratyak krāmati sahasruvām ājyasthālīṃ hotā sphyam āgnīdhraḥ | [VārŚS, 1, 3, 7 1.1]
gārhapatye patnīḥ saṃyājayanty aparo hotā dakṣiṇo 'dhvaryur uttara āgnīdhraḥ paścārdhe hotuḥ patnī | [VārŚS, 1, 3, 7 2.1]
āsīnādhvanaḥ sanā bhavati | [VārŚS, 1, 3, 7 3.1]
uttarārdhe somaṃ yajati dakṣiṇārdhe tvaṣṭāram | [VārŚS, 1, 3, 7 4.1]
pariśrite devānāṃ patnī rākāṃ sinīvālīm iti yajati | [VārŚS, 1, 3, 7 5.1]
purastād devapatnīnāṃ paśukāmasya sinīvālīṃ yajaty upariṣṭād rākāṃ vīrakāmasya | [VārŚS, 1, 3, 7 6.1]
saṃ patnī patyeti patnīm anvārabhya sruveṇa juhoti | [VārŚS, 1, 3, 7 7.1]
ārabhethām anusaṃrabhethāṃ samānaṃ panthām apathā ghṛtasya | [VārŚS, 1, 3, 7 7.2]
yad vāṃ pariviṣṭaṃ yad agnau tasya kﾱptyai dampatī anusaṃrabhethāṃ svāhā | [VārŚS, 1, 3, 7 7.3]
iti | [VārŚS, 1, 3, 7 7.4]
uttarārdhapūrvārdhe 'gniṃ gṛhapatim | [VārŚS, 1, 3, 7 8.1]
caturiḍām avadyati ṣaṭkṛtvo 'gnīdhe | [VārŚS, 1, 3, 7 9.1]
pratyavaroheṇāṅguliparvaṇī anakti pratyavaroheṇāgnīdhra upahvayate | [VārŚS, 1, 3, 7 10.1]
vyākhyātaṃ bhakṣaṇam | [VārŚS, 1, 3, 7 11.1]
idhmaparivāsanāny upasamādhāya dakṣiṇāgnau caturgṛhīta ājye phalīkaraṇāny āvāpaṃ juhoti agne 'dabdhāyo 'dabdhamano pāhi mā divaḥ pāhi prasityāḥ pāhi duriṣṭyāḥ pāhi duradmanyā aviṣaṃ naḥ pituṃ kṛdhi sudhīṃ yoniṃ suṣadāṃ pṛthivīṃ svāheti | [VārŚS, 1, 3, 7 12.1]
indropānasyakehamanaso veśān kṛdhi sumanasaḥ sajātān svāheti dvitīyāṃ grāmakāmasya | [VārŚS, 1, 3, 7 13.1]
ulūkhale musale yat kapāla upalāyāṃ dṛṣadi dhārayiṣyati | [VārŚS, 1, 3, 7 14.1]
avapruṣo vipruṣaḥ saṃyajāmi viśve devā haviridaṃ juṣantāṃ svāhā | [VārŚS, 1, 3, 7 14.2]
iti piṣṭalepam | [VārŚS, 1, 3, 7 14.3]
yā sarasvatī veśayamanī | [VārŚS, 1, 3, 7 15.1]
yā sarasvatī veśabhagīnety ājyāhutī | [VārŚS, 1, 3, 7 15.2]
hotā patnyai vedaṃ prayacchati vedo 'si vittir asi videyaṃ prajām | [VārŚS, 1, 3, 7 16.1]
karmāsi karaṇam asi kriyāsaṃ sukṛtam | [VārŚS, 1, 3, 7 16.2]
sanir asi sanitāsi saneyaṃ paśūn iti triḥ pratimantram upastha āsyate | [VārŚS, 1, 3, 7 16.3]
imaṃ viṣyāmi varuṇasya granthiṃ yaj jagrantha savitā satyadharmā | [VārŚS, 1, 3, 7 17.1]
ṛtasya yonau sukṛtasya loke 'riṣṭāhaṃ saha patyā bhūyāsam | [VārŚS, 1, 3, 7 17.2]
iti śulbaṃ visrasya vedam añjalinādhastād yoktram upayacchati | [VārŚS, 1, 3, 7 17.3]
pūrṇapātre patnīṃ vācayati yathā yajamānam | [VārŚS, 1, 3, 7 18.1]
sam āyuṣety antataḥ pūrṇapātrasya japati | [VārŚS, 1, 3, 7 19.1]
prāyaścittahutīr juhoti iṣṭebhyaḥ svāhā | [VārŚS, 1, 3, 7 20.1]
sviṣṭebhyaḥ svāhā vaṣaṭ | [VārŚS, 1, 3, 7 20.2]
aniṣṭebhyaḥ svāhā bheṣajam | [VārŚS, 1, 3, 7 20.3]
duriṣṭebhyaḥ svāhā | [VārŚS, 1, 3, 7 20.4]
iṣṭyai svāhā | [VārŚS, 1, 3, 7 20.5]
sviṣṭyai svāhā | [VārŚS, 1, 3, 7 20.6]
niṣkṛtyai svāhā | [VārŚS, 1, 3, 7 20.7]
niṣkṛtyai duriṣṭyai svāhā | [VārŚS, 1, 3, 7 20.8]
durārddhyai svāhā | [VārŚS, 1, 3, 7 20.9]
daivībhyas tanūbhyaḥ svāhā | [VārŚS, 1, 3, 7 20.10]
mānuṣībhyaḥ svāhā | [VārŚS, 1, 3, 7 20.11]
atiriktaṃ nyūne juhomi svāhā | [VārŚS, 1, 3, 7 20.12]
nyūnam atirikte juhomi svāhā | [VārŚS, 1, 3, 7 20.13]
samaṃ same juhomi svāhā | [VārŚS, 1, 3, 7 20.14]
bhūḥ svāhā | [VārŚS, 1, 3, 7 20.15]
bhuvaḥ svāhā | [VārŚS, 1, 3, 7 20.16]
svaḥ svāhā | [VārŚS, 1, 3, 7 20.17]
bhūr bhuvaḥ svaḥ svāheti | [VārŚS, 1, 3, 7 20.18]
tvaṃ no agne | [VārŚS, 1, 3, 7 20.19]
sa tvaṃ no agne | [VārŚS, 1, 3, 7 20.20]
mano jyotiḥ | [VārŚS, 1, 3, 7 20.21]
trayastriṃśat tantavaḥ | [VārŚS, 1, 3, 7 20.22]
ayāś cāgne 'sīti ca | [VārŚS, 1, 3, 7 20.23]
aśrāvitam atyāśrāvitaṃ vaṣaṭkṛtam avaṣaṭkṛtam ananūktam atyanūktaṃ ca yajñe | [VārŚS, 1, 3, 7 20.24]
atiriktaṃ karmaṇo yac ca hīnam agniṣ ṭāni prayujann etu kalpayan svāhā | [VārŚS, 1, 3, 7 20.25]
iti | [VārŚS, 1, 3, 7 20.26]
anājñātaṃ yad ājñātaṃ yajñasya kriyate mithu | [VārŚS, 1, 3, 7 20.27]
sarvaṃ tad agne kalpaya tvaṃ hi vettha yathāyathaṃ svāhā | [VārŚS, 1, 3, 7 20.28]
iti | [VārŚS, 1, 3, 7 20.29]
iṣṭiś ca sviṣṭiś ca ye yajñam abhirakṣataḥ | [VārŚS, 1, 3, 7 20.30]
prajām anyā naḥ pātu yajñam anyābhirakṣatu svāhā | [VārŚS, 1, 3, 7 20.31]
iti | [VārŚS, 1, 3, 7 20.32]
yan no gṛhaṃ bhayam āgād abuddhaṃ yad devataḥ pitṛto yan manuṣyataḥ | [VārŚS, 1, 3, 7 20.33]
agnir yaviṣṭhaḥ praṇudātu tad bhayaṃ śaṃ naḥ prajābhyaḥ śam u naḥ paśubhyaḥ svāhā | [VārŚS, 1, 3, 7 20.34]
iti | [VārŚS, 1, 3, 7 20.35]
ājyasthālyā dhruvām āpyāyayati | [VārŚS, 1, 3, 7 21.1]
āpyāyatāṃ dhruvā ghṛtena yajñiyā yajñaṃ prati devayadbhyaḥ | [VārŚS, 1, 3, 7 21.2]
sūryāyā ūdho 'diter upastha urudhārā pṛthivī yajñe asmin | [VārŚS, 1, 3, 7 21.3]
{VārŚS, 1, 4, 1}
paurṇamāsyām amāvāsyāyāṃ vā vasante brāhmaṇa ādadhīta | [VārŚS, 1, 4, 1 1.1]
grīṣme rājanyaḥ śaradi vaiśyo varṣāsu rathakāraḥ | [VārŚS, 1, 4, 1 1.2]
sārvavarṇikaṃ śiśiram | [VārŚS, 1, 4, 1 2.1]
ṛtunakṣatraparvasaṃnipāta ādadhīta | [VārŚS, 1, 4, 1 3.1]
sarvatra somena yakṣyamāṇaḥ | [VārŚS, 1, 4, 1 4.1]
keśaśmaśru vāpayitvā kṣaume ācchādyaupavatsam aśanam aśnītaḥ | [VārŚS, 1, 4, 1 5.1]
devayajanasya trīn udīco vaṃśān kṛtvāgreṇa madhyamaṃ vaṃśam aparāhṇe prācīnapravaṇa aupāsanam ādhāyābhijuhoti | [VārŚS, 1, 4, 1 6.1]
pra vedhase kavaye vedyāya vaco vandāru vṛṣabhāya vṛṣṇe | [VārŚS, 1, 4, 1 6.2]
yato bhayam abhayaṃ tan no astv ava devānāṃ yaje heḍyāni svāhā | [VārŚS, 1, 4, 1 6.3]
iti kūṣmāṇḍaiś ca | [VārŚS, 1, 4, 1 6.4]
tasmin niśāyāṃ brahmaudanaṃ śrapayaty ānaḍuhe carmaṇy avahatya catuḥśarāvaṃ caturṣūdapātreṣu payasi vā jīvataṇḍulam | [VārŚS, 1, 4, 1 7.1]
uddhṛtyābhyājyaṃ kṛtvā taṃ catvāra ṛtvija ārṣeyāḥ sakṛd avadāya prāśnanti | [VārŚS, 1, 4, 1 8.1]
tebhyo varaṃ dadāti | [VārŚS, 1, 4, 1 9.1]
śeṣe tisraḥ samidhaḥ prādeśamātrīr udgṛhyādadhāti caitryasyāśvatthasya hariṇīḥ sahapalāśāḥ stibigavatīḥ pra vo vājā abhidyava iti gāyatrībhir brāhmaṇasya | [VārŚS, 1, 4, 1 10.1]
ā tvā jigharmi | [VārŚS, 1, 4, 1 10.2]
ā viśvataḥ | [VārŚS, 1, 4, 1 10.3]
yas te adyeti rājanyasya | [VārŚS, 1, 4, 1 10.4]
sapta te agne | [VārŚS, 1, 4, 1 10.5]
janasya gopāḥ | [VārŚS, 1, 4, 1 10.6]
upakṣaranti sindhava iti vaiśyasya | [VārŚS, 1, 4, 1 10.7]
saṃvatsaraṃ brāhmaudanikaṃ bhṛtvāgnīn ādadhīta | [VārŚS, 1, 4, 1 11.1]
dvādaśarātraṃ trirātram ekarātraṃ vā | [VārŚS, 1, 4, 1 11.2]
nānṛtaṃ vaden na māṃsam aśnīyān na striyam upeyān nāsya vāsaḥ palpūlanena palpūlayeyur nāsyāgniṃ gṛhāddhareyur nānyata āhareyur na prayāyān nānugacchet | [VārŚS, 1, 4, 1 12.1]
yadi prayāyād anu vā gacched odanaṃ catuḥśarāvaṃ paktvā samidhaḥ punar ādadhyāt | [VārŚS, 1, 4, 1 13.1]
yas taṃ śvo 'gnim ādhāsyan prajā agna iti niśāyāṃ kalmāṣam ajaṃ badhnāti | [VārŚS, 1, 4, 1 14.1]
araṇipāṇir yajamāno jāgarti | [VārŚS, 1, 4, 1 15.1]
śalkair agnim indhāna ubhau lokau sanomy aham | [VārŚS, 1, 4, 1 16.1]
ubhayor lokayor ṛdhnomi mṛtyuṃ tarāmy aham | [VārŚS, 1, 4, 1 16.2]
iti śalkair agnim indhīta | [VārŚS, 1, 4, 1 16.3]
upavyuṣam araṇī niṣṭapati | [VārŚS, 1, 4, 1 17.1]
ayaṃ te yonir ṛtviya ity araṇyor agniṃ samāropayati | [VārŚS, 1, 4, 1 18.1]
jātavedo bhuvanasya reta iha siñca tapaso yaj janiṣyate | [VārŚS, 1, 4, 1 18.2]
agnim aśvatthād adhi havyavāhaṃ śamīgarbhāj janayanyo mayobhūḥ | [VārŚS, 1, 4, 1 18.3]
iti ca | [VārŚS, 1, 4, 1 18.4]
ṛtviyavatī stho agniretasau reto dhattaṃ puṣṭyai prajananam | [VārŚS, 1, 4, 1 19.1]
tat satyaṃ yad vīraṃ bibhṛto vīraṃ janayiṣyatas te mat prātaḥ prajanayiṣyete | [VārŚS, 1, 4, 1 19.2]
te mā prajāte prajanayiṣyataḥ prajayā paśubhir brahmavarcasenety araṇī abhimantrya yajamānāya prayacchati | [VārŚS, 1, 4, 1 19.3]
mahī viśpatnī sadanī ṛtasyārvācī etaṃ dharuṇe rayīṇām | [VārŚS, 1, 4, 1 20.1]
antarvatī janyaṃ jātavedasam adhvarāṇāṃ janayataṃ purogām | [VārŚS, 1, 4, 1 20.2]
iti pratigṛhṇāti | [VārŚS, 1, 4, 1 20.3]
pratigṛhya vācaṃ yacchaty anṛtāt satyam upaimi mānuṣād devaṃ daivīṃ vācaṃ yacchāmīti | [VārŚS, 1, 4, 1 21.1]
anugamayanty agnim uddharanti bhasma | [VārŚS, 1, 4, 1 22.1]
brāhmaudanikalakṣaṇe gārhapatyam ādadhāti purastād āhavanīyam aṣṭasu prakrameṣu brāhmaṇasyaikādaśasu rājanyasya dvādaśasu vaiśyasyāparimite vā | [VārŚS, 1, 4, 1 23.1]
vitṛtīyamātre dakṣiṇāgniṃ dakṣiṇataḥ purastād gārhapatyasya | [VārŚS, 1, 4, 1 24.1]
ādhānānupūrveṇa saṃbhārān nivapaty ardhān āhavanīyalakṣaṇe 'rdhān itarayoḥ | [VārŚS, 1, 4, 1 25.1]
{VārŚS, 1, 4, 2}
ut samudrān madhumaṃ ūrmir āgāt sāmrājyāya prataraṃ dadhānaḥ | [VārŚS, 1, 4, 2 1.1]
amī ca ye maghavāno vayaṃ ceṣam ūrjaṃ madhumat saṃbharema | [VārŚS, 1, 4, 2 1.2]
ity autsamudakam | [VārŚS, 1, 4, 2 1.3]
yat paryapaśyat salilasya madhya urvyā sthānaṃ jagataḥ pratiṣṭhām | [VārŚS, 1, 4, 2 2.1]
tat puṣkarasyāyatanād vijātaṃ parṇaṃ pṛthivyāḥ prathanaṃ harāmi | [VārŚS, 1, 4, 2 2.2]
iti puṣkaraparṇaṃ nidhāya iyaty agra āsīd ato devī prathamānā pṛthag yad iti varāhavihatam | [VārŚS, 1, 4, 2 2.3]
valmīkavapāṃ nyupyoṣān nivapsyan dhyāyati yad adaś candramasi kṛṣṇaṃ tad ihāstv iti | [VārŚS, 1, 4, 2 3.1]
yad ado divo yad idaṃ pṛthivyāḥ samānaṃ yonim abhisaṃbabhūvathuḥ | [VārŚS, 1, 4, 2 4.1]
tasya pṛṣṭhe sīdatu jātavedāḥ śivaḥ prajābhya iha rāye astu | [VārŚS, 1, 4, 2 4.2]
iti nivapati | [VārŚS, 1, 4, 2 4.3]
candram agniṃ candrarathaṃ harivrataṃ vaiśvānaram apsuṣadaṃ svarvidam | [VārŚS, 1, 4, 2 5.1]
vigāhaṃ tūrṇiṃ taviṣībhir āvṛtaṃ bhūrṇiṃ devāsa iha suśriyaṃ dadhuḥ | [VārŚS, 1, 4, 2 5.2]
iti pravāhā sikatāḥ | [VārŚS, 1, 4, 2 5.3]
śarkarā nivapsyan dveṣyaṃ manasā dhyāyet | [VārŚS, 1, 4, 2 6.1]
adṛṃhathāḥ śarkarābhis triviṣṭapy ajayo lokān pradiśaś catasraḥ | [VārŚS, 1, 4, 2 7.1]
iti nivapati | [VārŚS, 1, 4, 2 7.2]
udehy agne adhi mātuḥ pṛthivyā śiva āviśa mahataḥ sadhasthāt | [VārŚS, 1, 4, 2 8.1]
āśuṃ tvājau dadhire devayanto havyavāhaṃ bhuvanasya gopām | [VārŚS, 1, 4, 2 8.2]
ity ākhukiriṃ nyupya pipīlikākiriṃ goṣṭhāt karīṣāṇi lohaśakalāny aśvattham udumbaraṃ vikaṅkataṃ śamīm aśanihataṃ vṛkṣaṃ palāśam iti nyupya saṃsṛjati | [VārŚS, 1, 4, 2 8.3]
saṃ vaḥ sṛjāmi hṛdayāni vaḥ | [VārŚS, 1, 4, 2 8.4]
ātmā vo astu saṃpriyaḥ saṃpriyās tanvo mama | [VārŚS, 1, 4, 2 8.5]
iti | [VārŚS, 1, 4, 2 8.6]
prādurbhūteṣu raśmiṣu gārhapatyaṃ mathitvā dadhāti | [VārŚS, 1, 4, 2 9.1]
udite 'nudite vyudite vā | [VārŚS, 1, 4, 2 9.2]
udita itarau | [VārŚS, 1, 4, 2 9.3]
ito yajña iti gārhapatyalakṣaṇe 'raṇī ādhāyāraṇisaṃbhāram abhimantritaṃ yena rute 'raṇigānitarayor daśahotrāraṇī samavadadhāti | [VārŚS, 1, 4, 2 10.1]
cittiḥ srug ity anuvākaṃ yajamānaṃ vācayati | [VārŚS, 1, 4, 2 11.1]
yo no agniḥ | [VārŚS, 1, 4, 2 12.1]
mayi gṛhṇāmīti mathiṣyan japati | [VārŚS, 1, 4, 2 12.2]
sahāgne 'gninā jāyasva saha rayyā saha poṣeṇa saha prajayā saha brahmavarcaseneti manthati | [VārŚS, 1, 4, 2 13.1]
jātam abhiprāṇiti prajāpates tvā prāṇenābhiprāṇimi pūṣṇaḥ poṣeṇeti | [VārŚS, 1, 4, 2 14.1]
jāte varaṃ dadāti | [VārŚS, 1, 4, 2 15.1]
ajījanann amṛtaṃ martyāso 'sremāṇaṃ taraṇiṃ vīlujambham | [VārŚS, 1, 4, 2 16.1]
daśa svasāro agruvaḥ samīcīḥ pumāṃsaṃ jātam abhisaṃrabhantām | [VārŚS, 1, 4, 2 16.2]
ity ādatte | [VārŚS, 1, 4, 2 16.3]
upāsyati brahmā dakṣiṇata āsīna uttarato hiraṇyaśakalam | [VārŚS, 1, 4, 2 17.1]
atiprayacchati yajamāno dveṣyāya rajatam | [VārŚS, 1, 4, 2 18.1]
yadi dveṣyo na vidyetāpavidhyet | [VārŚS, 1, 4, 2 19.1]
sarvatropāsanātipradānam | [VārŚS, 1, 4, 2 20.1]
ādhānamantrān nigadyopasthakṛta ādadhāti | [VārŚS, 1, 4, 2 21.1]
āyaṃ gaur iti sārparājñī | [VārŚS, 1, 4, 2 22.1]
{VārŚS, 1, 4, 3}
yat pṛthivyā anāmṛtaṃ saṃbabhūva tve sacā | [VārŚS, 1, 4, 3 1.1]
tad agnir agnaye dadat tasminn ādhīyatāmayam | [VārŚS, 1, 4, 3 1.2]
itiprabhṛtinā tena rucā rucam aśīthā ityantena bhūr bhuvo 'ṅgirasāṃ tvā devānāṃ vratenādadhānīty āṅgiraso brāhmaṇa ādadhīta | [VārŚS, 1, 4, 3 1.3]
bhṛgūṇāṃ tveti bhārgavo bhṛgvaṅgirasāṃ tveti bhārgavāṅgirasa ādityānāṃ tvā devānām ity anye | [VārŚS, 1, 4, 3 1.4]
agneṣ ṭvā devasyeti ca | [VārŚS, 1, 4, 3 1.5]
indrasya tveti rājanyo manoṣ ṭveti vaiśya ṛbhūṇāṃ tveti rathakāra āchadi tveti sarveṣām | [VārŚS, 1, 4, 3 1.6]
ubhāvādhānamantrān ādadhānīty adhvaryur ādadha iti yajamānaḥ | [VārŚS, 1, 4, 3 2.1]
jvalantam ādhāyeṣe rāye ramasvety abhimantrya sārasvatau tvotsau prāvatām ityantenāgnā āyūṃṣi pavasa iti tisṛbhis tisra āśvatthīḥ samidha ādadhāti | [VārŚS, 1, 4, 3 3.1]
gārhapatyād dakṣiṇāgnim ādadhāti | [VārŚS, 1, 4, 3 4.1]
samayādhvaṃ gate tvāhavanīye mathyam āhāryaṃ vā | [VārŚS, 1, 4, 3 5.1]
bhraṣṭrād annādyakāmasya | [VārŚS, 1, 4, 3 6.1]
triṃśaddhāmeti sārparājñī | [VārŚS, 1, 4, 3 7.1]
yad antarikṣasyānāmṛtaṃ saṃbabhūva tve sacā | [VārŚS, 1, 4, 3 7.2]
tad agnir agnaye dadat tasminn ādhīyatām ayam | [VārŚS, 1, 4, 3 7.3]
bhuva iti vyāhṛtiḥ | [VārŚS, 1, 4, 3 7.4]
yatharṣy adhvaryur ādadhāti | [VārŚS, 1, 4, 3 7.5]
gārhapatye 'gnipraṇayanāny ādhāya rathyam aśvaṃ purastāt pratyañcam avasthāpya tasya dakṣiṇakarṇe japati yā vājinn agner iti | [VārŚS, 1, 4, 3 8.1]
ojase balāya tvety agnim udyacchati | [VārŚS, 1, 4, 3 9.1]
śūrpe pāṃsūn nyupyādhastād upayamanīr upayacchati | [VārŚS, 1, 4, 3 10.1]
prācīm anu pradiśam iti praṇayati | [VārŚS, 1, 4, 3 11.1]
aśvam agrato nayati | [VārŚS, 1, 4, 3 12.1]
kulphadaghne harati jānudaghne nābhidaghne 'ṃsadaghne karṇadaghne | [VārŚS, 1, 4, 3 13.1]
na karṇadaghnam aty udyacchati | [VārŚS, 1, 4, 3 14.1]
dakṣiṇato harati samaṃ prāṇair dhārayamāṇaḥ | [VārŚS, 1, 4, 3 15.1]
samayādhve varaṃ dadāti | [VārŚS, 1, 4, 3 16.1]
praṇīyamāne dakṣiṇato brahmā dhūrgṛhītaṃ rathaṃ vartayati | [VārŚS, 1, 4, 3 17.1]
yaḥ sapatnavān bhrātṛvyavān vā syāt tasya rathacakreṇa vihāraṃ trir anuparivartayeyuḥ | [VārŚS, 1, 4, 3 18.1]
abhyasthāṃ viśvā iti purastāt pratyañcam aśvam āhavanīyalakṣaṇam ākrāmayati | [VārŚS, 1, 4, 3 19.1]
na prāñcam avasṛjet | [VārŚS, 1, 4, 3 20.1]
tam anidhāyaiveti brāhmaṇavyākhyātam | [VārŚS, 1, 4, 3 21.1]
antaś caratīti sārparājñī | [VārŚS, 1, 4, 3 22.1]
yad divo 'nāmṛtaṃ saṃbabhūva tve sacā | [VārŚS, 1, 4, 3 22.2]
tad agnir agnaye dadat tasminn ādhīyatām ayam | [VārŚS, 1, 4, 3 22.3]
bhūr bhuvaḥ svariti vyāhṛtir yatharṣyagne havyāya voḍhava ityantena | [VārŚS, 1, 4, 3 22.4]
purastāt pratyaṅmukhas tiṣṭhan pārśvataḥ padasyādhāyeṣe rāye ramasvety abhimantrya sārasvatau tvotsau prāvatām ityantenāśvenopaghrāpayet | [VārŚS, 1, 4, 3 23.1]
araṇyor nihito jātavedā ity etasyāṃ sāma gāyeti brūyād araṇyor nihitayoḥ | [VārŚS, 1, 4, 3 24.1]
agniṃ naro dīdhitibhir ity etasyāṃ sāma gāyeti brūyāt samavahitayoḥ | [VārŚS, 1, 4, 3 25.1]
tveṣas te dhūma ṛṇvatīty etasyāṃ sāma gāyeti brūyād dhūme | [VārŚS, 1, 4, 3 26.1]
adarśi gātuvittama ity etasyāṃ sāma gāyeti brūyāj jāte | [VārŚS, 1, 4, 3 27.1]
rathantaraṃ gāyati gārhapatya ādhīyamāne | [VārŚS, 1, 4, 3 28.1]
bṛhad āhavanīya uddhriyamāṇe | [VārŚS, 1, 4, 3 29.1]
vāmadevyam ādhīyamāne | [VārŚS, 1, 4, 3 30.1]
yajñāyajñiyaṃ ca | [VārŚS, 1, 4, 3 30.2]
nihite vāravantīyaṃ varaṇapāṇir nihite śyaitam | [VārŚS, 1, 4, 3 31.1]
purastāt sabhāyā āhavanīyāt sabhyam agnim ādadhāti | [VārŚS, 1, 4, 3 32.1]
tasya paścāc catuḥśatam akṣān nivapati | [VārŚS, 1, 4, 3 33.1]
sabhyāt pūrvam āvasathyam | [VārŚS, 1, 4, 3 34.1]
agner manva ity ajaṃ vimucya vācaṃ visṛjya dakṣiṇā dadāti | [VārŚS, 1, 4, 3 35.1]
aśvaṃ vahinaṃ brahmaṇe 'dhvaryave vā | [VārŚS, 1, 4, 3 36.1]
ajam agnīdha upabarhaṇaṃ ca sarvasūtram | [VārŚS, 1, 4, 3 37.1]
kṣaumam idam adhvaryave | [VārŚS, 1, 4, 3 38.1]
purastād vihārasyānaḍvāhaṃ dhenuṃ ca paścāt parītya hotre | [VārŚS, 1, 4, 3 39.1]
dvihāyanamithunau ratha iti sarveṣām avinirdiṣṭam | [VārŚS, 1, 4, 3 40.1]
ṣaḍdvādaśacaturviṃśatyaparimitagavāṃ saṃkhyāvikalpaḥ | [VārŚS, 1, 4, 3 41.1]
anṛtavadanaṃ brāhmaṇopavāsanaṃ svakṛta iriṇe 'vasānam antar nāvy udakācamanam ṛbīsapakvāśanaṃ klinnakāṣṭhābhyādhānam iti varjayet | [VārŚS, 1, 4, 3 42.1]
agnīn upatiṣṭhate yajamānaḥ | [VārŚS, 1, 4, 3 43.1]
{VārŚS, 1, 4, 4}
paśūn me śaṃsya pāhīty āhavanīyaṃ prajāṃ me narya pāhīti gārhapatyam annaṃ me budhya pāhīti dakṣiṇāgniṃ saprathaḥ sabhāṃ me pāhīti sabhyam ahirbudhnya mantraṃ me pāhīty āvasathyam | [VārŚS, 1, 4, 4 1.1]
āhavanīye nānāvṛkṣīyāḥ samidha ādadhāti tāṃ savitur vareṇyasyeti śamīmayīṃ vidhema ta iti vaikaṅkatīṃ preddho agna ity audumbarīm | [VārŚS, 1, 4, 4 2.1]
yā te agne pavamānā paśuṣu priyā tanūr yā pṛthivyāṃ yāgnau yā rathantare yā gāyatre chandasīdaṃ te tām avarunddhe tasyai te svāhā | [VārŚS, 1, 4, 4 3.1]
yā te agne pāvakāpsu priyā tanūr yāntarikṣe yā vāte yā vāmadevye yā traiṣṭubhe chandasīdaṃ te tām avarunddhe tasyai te svāhā | [VārŚS, 1, 4, 4 3.2]
yā te agne sūrye śuciḥ priyā tanūr yā divi yā bṛhati yā stanayitnau yā jāgate chandasīdaṃ te tām avarunddhe tasyai te svāheti tisra āhutīḥ | [VārŚS, 1, 4, 4 3.3]
samudrād ūrmir iti tisṛbhis tisraḥ śamīmayīr ghṛtāktāḥ samidha ādadhāti | [VārŚS, 1, 4, 4 4.1]
ye agnayaḥ samanasa ity audumbarīm anaktām | [VārŚS, 1, 4, 4 5.1]
kṣuc ca sediś ca snihitiś ca sadānvā cānāmatiś cānāhutiś ca nirṛtir etās te agne tanvo vartimatīs tās taṃ gacchantu yaṃ dviṣma iti dveṣyaṃ manasā dhyāyan yajamāno japati | [VārŚS, 1, 4, 4 6.1]
caturgṛhītam ājyaṃ pūrṇāhutim agreṇāhavanīyaṃ gatvodaṅṅ āvṛtya sapta te agna iti juhoti | [VārŚS, 1, 4, 4 7.1]
hutāyāṃ dhenuṃ dadāti | [VārŚS, 1, 4, 4 8.1]
ye agnayo diva iti dvitīyām | [VārŚS, 1, 4, 4 9.1]
pratiparītya saṃrāṭ ca svarāṭ ceti paryāyair āhavanīyam upasthāyāgneyam aṣṭākapālaṃ nirvapati | [VārŚS, 1, 4, 4 10.1]
upasanne haviṣy aprokṣite niṣasāda dhṛtavrata iti samūhyākṣān hiraṇyaṃ nidhāya madhyādhidevane rājanyasya juhuyāt | [VārŚS, 1, 4, 4 11.1]
gām asya tad ahaḥ sabhāyāṃ vidīvyeyuḥ | [VārŚS, 1, 4, 4 12.1]
tatra śatam akṣān yajamānāya prayacchati | [VārŚS, 1, 4, 4 13.1]
tat kṛtaṃ vicinuyāt | [VārŚS, 1, 4, 4 14.1]
ahiṃsantaḥ parūṃṣi viśaṃsyuḥ | [VārŚS, 1, 4, 4 15.1]
tāṃ sabhāsadbhya upaharet | [VārŚS, 1, 4, 4 16.1]
tayā yad annaṃ jayet tad brāhmaṇebhyo dadyāt | [VārŚS, 1, 4, 4 17.1]
uto no 'hirbudhnya iti sabhāvasathyayor juhoti | [VārŚS, 1, 4, 4 18.1]
pra nūnaṃ brahmaṇaspatir iti hiraṇyaṃ nidhāya madhye pariṣadaḥ | [VārŚS, 1, 4, 4 19.1]
gharmaḥ śira iti gārhapatyam upatiṣṭhate 'rko jyotir iti dakṣiṇāgniṃ vātaḥ prāṇa ity āhavanīyam | [VārŚS, 1, 4, 4 20.1]
aviṣaṃ naḥ pituṃ paceti sarvatrānuṣajet | [VārŚS, 1, 4, 4 21.1]
kalpetāṃ dyāvāpṛthivī iti kﾱptisāmanasībhyāṃ vihāram | [VārŚS, 1, 4, 4 22.1]
samāpyeṣṭim agnaye pavamānāyāṣṭākapālaṃ nirvapet | [VārŚS, 1, 4, 4 23.1]
triṃśanmānaṃ hiraṇyaṃ dakṣiṇā | [VārŚS, 1, 4, 4 24.1]
dvihaviṣaṃ dvitīyam agnaye pāvakāyāgnaye ca śucaye 'ṣṭākapālau | [VārŚS, 1, 4, 4 25.1]
triṃśanmānaṃ pūrvasya dakṣiṇā catvāriṃśanmānam uttarasya | [VārŚS, 1, 4, 4 26.1]
caturviṃśam uttamam | [VārŚS, 1, 4, 4 27.1]
āgnāvaiṣṇavam ekādaśakapālaṃ nirvaped viṣṇave ca śipiviṣṭāya tryuddhau ghṛte carum adityai ghṛte carum agnīṣomīyam ekādaśakapālam | [VārŚS, 1, 4, 4 28.1]
sadyo nirvaped dvādaśāhe saṃvatsare vā | [VārŚS, 1, 4, 4 29.1]
somenāyakṣyamāṇasyottarāsāṃ tisṝṇāṃ vikalpaḥ | [VārŚS, 1, 4, 4 30.1]
phalīkṛtānāṃ pūṣā va iti caravyāṃs taṇḍulān āvapati | [VārŚS, 1, 4, 4 31.1]
dhruvam asīti prathamena kapālamantreṇa carum upadadhāti | [VārŚS, 1, 4, 4 32.1]
mekṣaṇena dvitīyāṃ sviṣṭakṛtaḥ pañcāvadānasya caror avadyati | [VārŚS, 1, 4, 4 33.1]
śaṃyvante 'greṇāhavanīyam ādityaṃ brahmaṇe parihareyuḥ | [VārŚS, 1, 4, 4 34.1]
taṃ catvāra ṛtvija ārṣeyā dvau dvau saha prāśnanti | [VārŚS, 1, 4, 4 35.1]
tebhyaḥ sāṇḍaṃ vatsataraṃ dadāti dhenuṃ ca | [VārŚS, 1, 4, 4 36.1]
dvādaśarātram ajasreṣv agniṣv ājyenāgnihotraṃ juhuyāt | [VārŚS, 1, 4, 4 37.1]
pūrvasmin parvaṇīṣṭipaśubandhānāṃ kālaḥ | [VārŚS, 1, 4, 4 38.1]
paurṇamāsyārambhaṇau darśapūrṇamāsau | [VārŚS, 1, 4, 4 39.1]
paurṇamāsyām ādadhānaḥ pūrvāṃ paurṇamāsīm agnyādheyāyopavased uttarām anvārambhaṇīyāyai paurṇamāsīṃ ca | [VārŚS, 1, 4, 4 40.1]
upavasathe 'nvārambhaṇīyāyāḥ saptājyāhutīr juhoti | [VārŚS, 1, 4, 4 41.1]
niveśanī saṃgamanī vasūnāṃ viśvā rūpāṇi vasūny āveśayantī | [VārŚS, 1, 4, 4 41.2]
sahasrapoṣaṃ subhage rarāṇā sā na āgād varcasā saṃvidānā | [VārŚS, 1, 4, 4 41.3]
iti | [VārŚS, 1, 4, 4 41.4]
agnīṣomau prathamau vīryeṇa vasūn rudrān ādityān iha jinvatām | [VārŚS, 1, 4, 4 41.5]
mādhyaṃ hi paurṇamāsyaṃ juṣeto brahmaṇā vṛddhau sukṛtena syātām | [VārŚS, 1, 4, 4 41.6]
athāsmabhyaṃ sarvavīraṃ rayiṃ niyacchatam | [VārŚS, 1, 4, 4 41.7]
iti pārvaṇau ca homau | [VārŚS, 1, 4, 4 41.8]
yā sarasvatī veśayamanī yā sarasvatī veśabhagīneti caturhotrā ca manasā | [VārŚS, 1, 4, 4 41.9]
āgnāvaiṣṇavam ekādaśakapālaṃ nirvaped agnaye ca bhagine 'ṣṭākapālaṃ yaḥ kāmayeta bhagy annādaḥ syāmiti | [VārŚS, 1, 4, 4 42.1]
sarasvatyai caruḥ sarasvate dvādaśakapāla iti havīṃṣi | [VārŚS, 1, 4, 4 43.1]
purastātsviṣṭakṛto jayair juhoti | [VārŚS, 1, 4, 4 44.1]
ākūtāya svāhākūtaye svāheti dvādaśa paryāyāḥ | [VārŚS, 1, 4, 4 45.1]
prajāpatiḥ prāyacchad iti trayodaśīm | [VārŚS, 1, 4, 4 46.1]
agne baladeti caturdaśīṃ yaḥ kāmayeta citram asyāṃ janatāyāṃ syām iti | [VārŚS, 1, 4, 4 47.1]
citram asyāṃ bhavati | [VārŚS, 1, 4, 4 48.1]
mithunau gāvau dakṣiṇā | [VārŚS, 1, 4, 4 49.1]
{VārŚS, 1, 5, 1}
yasya gārhapatyāhavanīyāv anugatāv abhinimroced abhyudiyād vā punarādheyaṃ kurvītātmanā vā yatra vidhuratvaṃ nīyād araṇināśe vā samārūḍheṣv agniṣu naṣṭāgneḥ | [VārŚS, 1, 5, 1 1.1]
utsādanīyām iṣṭiṃ nirvapaty agnaye vaiśvānarāya dvādaśakapālam | [VārŚS, 1, 5, 1 2.1]
purastāt sviṣṭakṛta utsādanīyān homān juhoti yā te agne utsīdataḥ pavamānā paśuṣu priyā tanūs tayā saha pṛthivīm āroha gāyatreṇa chandasā | [VārŚS, 1, 5, 1 3.1]
yā te agne utsīdataḥ pāvakāpsu priyā tanūs tayā sahāntarikṣam āroha traiṣṭubhena ca chandasā | [VārŚS, 1, 5, 1 3.2]
yā te agne utsīdataḥ sūrye śuciḥ priyā tanūs tayā saha divam āroha jāgatena ca chandaseti | [VārŚS, 1, 5, 1 3.3]
jvalata utsādya saṃvatsara ādadhīta | [VārŚS, 1, 5, 1 4.1]
rohiṇyanūrādhāpunarvasus teṣām ekasmin varṣāsu śaradi vā parvaṇy ādadhīta | [VārŚS, 1, 5, 1 5.1]
sarvaṃ punarādheye yathāgnyādheya iṣṭivargam | [VārŚS, 1, 5, 1 6.1]
saṃbhārān nyupyopolapān darbhān nivapati | [VārŚS, 1, 5, 1 7.1]
sārparājñībhir gārhapatyaṃ nityena cādadhāti | [VārŚS, 1, 5, 1 8.1]
āhitān upolapair darbhair agnīn saminddhe yajamānaḥ yat tvā kruddhaḥ parovāpeti gārhapatyaṃ yat te manyuparoptasyeti dakṣiṇāgniṃ yat te bhāmena vicakāra | [VārŚS, 1, 5, 1 9.1]
punas tvādityā ity āhavanīyam | [VārŚS, 1, 5, 1 9.2]
purastāt pūrṇāhuteḥ saṃtatihomān juhoti trayastriṃśat tantava iti pañcabhiḥ pañcāhutīḥ | [VārŚS, 1, 5, 1 10.1]
āgneyam aṣṭākapālaṃ nirvapet pañcakapālaṃ vā | [VārŚS, 1, 5, 1 11.1]
punar ūrjā nivartasveti purastāt prayājānāṃ juhuyāt saha rayyā nivartasvety upariṣṭād anuyājānām | [VārŚS, 1, 5, 1 12.1]
agnāgne 'gnāv agne 'gnināgne 'gnim agne deve 'gnau devo 'gnir iti vibhaktayaḥ | [VārŚS, 1, 5, 1 13.1]
tāsāṃ hotā caturṣu prayājeṣu catasro vidadhāti dvayor anuyājayor dve | [VārŚS, 1, 5, 1 14.1]
sarvam āgneyaṃ kurvanty upāṃśv ottamād anuyājāt | [VārŚS, 1, 5, 1 15.1]
purastāt sviṣṭakṛtaḥ salilaḥ salīga ity ādityanāmāni juhoti | [VārŚS, 1, 5, 1 16.1]
punar utsyūtaṃ vāso dakṣiṇā punarnavo rathaḥ punar utsṛṣṭo 'naḍvān śatamānaṃ hiraṇyam | [VārŚS, 1, 5, 1 17.1]
ubhayīr dakṣiṇā dadāti | [VārŚS, 1, 5, 1 18.1]
samāpyeṣṭim āgnivāruṇam ekādaśakapālaṃ nirvapet | [VārŚS, 1, 5, 1 19.1]
tṛtīyādheye 'gnyādheye 'gnim ādhāyopariṣṭāt pūrṇāhuter ādityanāmāni juhoti | [VārŚS, 1, 5, 1 20.1]
{VārŚS, 1, 5, 2}
sāyaṃ prātaragnihotrāya gārhapatyād āhavanīyaṃ jvalantaṃ praṇayet | [VārŚS, 1, 5, 2 1.1]
gṛhṇīyād vā naktam | [VārŚS, 1, 5, 2 2.1]
vācā tvā hotrā prāṇenodgātrā cakṣuṣādhvaryuṇā manasā brahmaṇā śrotreṇāgnīdhreṇaitais tvā pañcabhir daivyair ṛtvigbhir uddharāmīty uddharati | [VārŚS, 1, 5, 2 3.1]
uddhṛta uddhara pāpmānaṃ mā yad avidvān yac ca vidvāṃś cakāra | [VārŚS, 1, 5, 2 4.1]
ahnā yad enaḥ kṛtam asti pāpaṃ sarvasmād uddhṛto mā pāpmano muñca tasmāt | [VārŚS, 1, 5, 2 4.2]
ity aparāhṇe | [VārŚS, 1, 5, 2 4.3]
rātryā yad enaḥ kṛtam astīti prātaḥ | [VārŚS, 1, 5, 2 4.4]
amṛtāhutim amṛtāyāṃ juhomy agniṃ pṛthivyām amṛtasya jityai | [VārŚS, 1, 5, 2 5.1]
tenāgne kāmam imaṃ jayāmasi prajāpatir yaḥ prathamo jigāyāgnim agnau svāhā | [VārŚS, 1, 5, 2 5.2]
ity aparāhṇe | [VārŚS, 1, 5, 2 5.3]
sūryam agnau svāheti prātaḥ | [VārŚS, 1, 5, 2 5.4]
gataśriyo nityadhāraṇam āhavanīyasya yathākāmyagataśriyaḥ | [VārŚS, 1, 5, 2 6.1]
pradoṣam agnihotraṃ juhuyān nakṣatraṃ dṛṣṭvānastamite vā | [VārŚS, 1, 5, 2 7.1]
vyucchantyāṃ prātar vyuṣṭāyām udite 'nudite vā | [VārŚS, 1, 5, 2 8.1]
sāyamārambhaṇam agnihotraṃ prāgapavargam | [VārŚS, 1, 5, 2 9.1]
aratnimātrī vaikaṅkaty agnihotrahavaṇī sthāly āryakṛty ūrdhvakapālācakravṛttā | [VārŚS, 1, 5, 2 10.1]
tasyāṃ dohayati dakṣiṇato 'nyena śūdrād udīcīm avasthāpya | [VārŚS, 1, 5, 2 11.1]
pūrvau stanau jyeṣṭhasya jyaiṣṭhineyasya vā gataśriyo vāparau kaniṣṭhasya kāniṣṭhineyasya bubhūṣato vā | [VārŚS, 1, 5, 2 12.1]
sarvān itareṣām | [VārŚS, 1, 5, 2 12.2]
anusaṃmṛśati | [VārŚS, 1, 5, 2 13.1]
agne śundhasvety āhavanīyaṃ parisamūhaty agne gṛhapate śundhasveti gārhapatyam agne vahne śundhasveti dakṣiṇāgnim | [VārŚS, 1, 5, 2 14.1]
agnīn paristīrya yajamānāhṛtaṃ mahāntam idhmam upasamādhāya paryukṣed ṛtasatyābhyāṃ tvā paryukṣāmīti sāyaṃ satyaṛtābhyāṃ tvā paryukṣāmīti prātaḥ | [VārŚS, 1, 5, 2 15.1]
saṃtatām udakadhārāṃ srāvayati gārhapatyād adhy āhavanīyād yajñasya saṃtatir asi yajñasya tvā saṃtataye nayāmīti | [VārŚS, 1, 5, 2 16.1]
apoḍhaṃ janyaṃ bhayam apoḍhāḥ senā abhītvarīr iti gārhapatyād udīco 'ṅgārān apohyādhiśrayati | [VārŚS, 1, 5, 2 17.1]
iḍāyās padaṃ ghṛtavac carācaram agne havir idaṃ juṣasva | [VārŚS, 1, 5, 2 17.2]
ye grāmyāḥ paśavo ye cāraṇyās teṣāṃ sarveṣām iha puṣṭir astu | [VārŚS, 1, 5, 2 17.3]
iti | [VārŚS, 1, 5, 2 17.4]
udbhavaḥ sthod ahaṃ prajayā paśubhir bhūyāsam iti jyotiṣāvekṣate | [VārŚS, 1, 5, 2 18.1]
haras te mā vinaiṣam iti sruveṇodabinduṃ pratinayati dadhyājyayoḥ | [VārŚS, 1, 5, 2 19.1]
tena dharmeṇa punar avokṣyāntaritaṃ rakṣo 'ntaritā arātaya iti tṛṇena triḥ paryagniṃ kṛtvā vartma kurvann udag udvāsayati gharmo 'si rāyaspoṣavanir ihorjaṃ śrayasveti | [VārŚS, 1, 5, 2 20.1]
pratyūḍhaṃ janyaṃ bhayaṃ pratyūḍhāḥ senā abhītvarīr ity aṅgārān pratyūhya niṣṭaptaṃ rakṣo niṣṭaptā arātaya iti sruvaṃ niṣṭapya praṇavam uktvonneṣyāmīti yajamānaṃ sāyam āmantrayata unnayāmīti prātaḥ | [VārŚS, 1, 5, 2 21.1]
agnaye ca tvā pṛthivyai connayāmi | [VārŚS, 1, 5, 2 22.1]
vāyave ca tvāntarikṣāya connayāmi | [VārŚS, 1, 5, 2 22.2]
sūryāya ca tvā dive connayāmi | [VārŚS, 1, 5, 2 22.3]
adbhyaś ca tvauṣadhībhyaś connayāmīti catur unnayati | [VārŚS, 1, 5, 2 22.4]
sarvān pūrṇān yathālābhaṃ vā | [VārŚS, 1, 5, 2 23.1]
yaṃ kāmayetānujyeṣṭhaṃ prajayā ṛdhnuyād iti brāhmaṇavyākhyātam | [VārŚS, 1, 5, 2 24.1]
unnīyā homād vācaṃ yacchet | [VārŚS, 1, 5, 2 25.1]
paśūn me yacchety abhihṛtya sādayati | [VārŚS, 1, 5, 2 26.1]
daśahotrābhimṛśya sajūr devaiḥ sāyaṃyāvabhir iti sāyam unnītam abhimṛśati sajūr devaiḥ prātaryāvabhir iti prātaḥ | [VārŚS, 1, 5, 2 27.1]
idaṃ devānām ity unnītam abhimṛśatīdam u naḥ sahety avaśiṣṭam | [VārŚS, 1, 5, 2 28.1]
urv antarikṣaṃ vīhīti samayā gārhapatyaṃ harati | [VārŚS, 1, 5, 2 29.1]
svāhāgnaye vaiśvānarāya svāheti samayādhve niyacchati | [VārŚS, 1, 5, 2 30.1]
vāyave tvety udyacchati | [VārŚS, 1, 5, 2 31.1]
āyur me yaccheti paścād āhavanīyasya darbheṣu sādayati | [VārŚS, 1, 5, 2 32.1]
eṣā te agne samid ity āhavanīye prādeśamātrīṃ pālāśīṃ samidham ādadhāti | [VārŚS, 1, 5, 2 33.1]
dvyaṅgule jvalantīm abhijuhoti bhūr bhuvaḥ svar agnihotraṃ hotrāgnir jyotir jyotir agniḥ svāheti sāyaṃ sūryo jyotir jyotiḥ sūryaḥ svāheti prātaḥ | [VārŚS, 1, 5, 2 34.1]
iṣe tvety avācīnaṃ sāyaṃ lepam avamārṣṭy ūrje tvety ūrdhvaṃ prātaḥ | [VārŚS, 1, 5, 2 35.1]
varco me yaccheti sādayati | [VārŚS, 1, 5, 2 36.1]
oṣadhībhyas tveti darbheṣu lepaṃ nimārṣṭi | [VārŚS, 1, 5, 2 37.1]
prajāpate paśūn me pāhīti gārhapatyam avekṣate | [VārŚS, 1, 5, 2 38.1]
pūrvām asaṃsaktāṃ bhūyasīṃ dvitīyām āhutiṃ juhoti prajāpataye svāheti manasā | [VārŚS, 1, 5, 2 39.1]
anābho mṛḍa dhūrta iti trir udīcīṃ srucam uddharati | [VārŚS, 1, 5, 2 40.1]
tena dharmeṇonmṛjyāvamṛjya vā prajāṃ me yaccheti sādayati | [VārŚS, 1, 5, 2 41.1]
pitṝñ jinveti dakṣiṇataḥ pṛthivyāṃ lepaṃ nimārṣṭi | [VārŚS, 1, 5, 2 42.1]
apaḥ spṛṣṭvā pūṣāsīti dvir aṅgulyā prāśnāti | [VārŚS, 1, 5, 2 43.1]
na dato gamayet | [VārŚS, 1, 5, 2 44.1]
udagdaṇḍayā srucāntarvedi bhakṣayati garbhān prīṇāti garbhebhyaḥ svāheti | [VārŚS, 1, 5, 2 45.1]
nirasya lepaṃ paristaraṇaiḥ srucaṃ prakṣālyotkaraṃ pradāya pūrayitvā prāgudīcīm utsiñcati sarpān pipīlikāḥ prīṇāti sarpebhyaḥ pipīlikābhyaś ca svāheti | [VārŚS, 1, 5, 2 46.1]
dvitīyaṃ paścād āhavanīyasya pṛthivyām amṛtaṃ juhomi svāheti | [VārŚS, 1, 5, 2 47.1]
srucaṃ niṣṭapya hastam avadhāyottarato nidadhāti saptaṛṣīn prīṇāti saptaṛṣibhyaḥ svāheti | [VārŚS, 1, 5, 2 48.1]
yathākāmy aparayor homo 'gne gṛhapate pariṣadya juṣasva svāhety ekasruvaṃ vigṛhṇāti dakṣiṇāgnau cāgnaye puṣṭipataye svāheti prājāpatya uttare | [VārŚS, 1, 5, 2 49.1]
antarvedi prakṣālanaṃ ninayati sarpadevajanān prīṇāti sarpadevajanebhyaḥ svāheti | [VārŚS, 1, 5, 2 50.1]
dīdihi dīdāya dīdidāya svāheti paryāyaiḥ sarveṣu samidha ādhāya tena dharmeṇa paryukṣati | [VārŚS, 1, 5, 2 51.1]
{VārŚS, 1, 5, 3}
payasā juhuyāt paśukāmasya yavāgvā grāmakāmasyājyena tejaskāmasya dadhnendriyakāmasya taṇḍulair balakāmasya | [VārŚS, 1, 5, 3 1]
dvādaśarātram ājyena dadhnā dvādaśarātram | [VārŚS, 1, 5, 3 2]
nityaṃ payo yavāguś ca | [VārŚS, 1, 5, 3 3]
payo'bhāve yavāgur aśuṣkā | [VārŚS, 1, 5, 3 4]
dvayor gavoḥ sthālyā dohanena ca dohayitvā paśukāmasya juhuyāt | [VārŚS, 1, 5, 3 5]
sajūr jātavedo divā pṛthivyā juṣāṇo asya haviṣo vīhi svāheti juhuyād yatra rudraḥ paśūn abhimanyeta | [VārŚS, 1, 5, 3 6]
ājyam agnihotram | [VārŚS, 1, 5, 3 7]
yadi nāramed agne duḥśīrtatano juṣasva svāheti juhuyāt | [VārŚS, 1, 5, 3 8]
yadi nāramed dvādaśarātraṃ sāyaṃ sāyaṃ juhuyāt | [VārŚS, 1, 5, 3 9]
anarhato rājanyasya parvasv agnihotraṃ juhuyān nāntarāle | [VārŚS, 1, 5, 3 10]
sāyaṃ prātar agraṃ bhaktasya brāhmaṇakulaṃ hared agnyupasthānaṃ ca vācayet | [VārŚS, 1, 5, 3 11]
saṃtatam arhato juhuyāt | [VārŚS, 1, 5, 3 12]
sāyaṃ patny anvāste na prātaḥ | [VārŚS, 1, 5, 3 13]
hiṃkṛtya striyam upeyāt | [VārŚS, 1, 5, 3 14]
sūryoḍham atithiṃ nāparundhīta | [VārŚS, 1, 5, 3 15]
na sāyam ahute 'gnihotre 'śnīyān na prātaḥ | [VārŚS, 1, 5, 3 16]
vasantā śiśire kakṣaṃ dahet | [VārŚS, 1, 5, 3 17]
{VārŚS, 1, 5, 4}
adhiśrite 'gnihotre mamāgne varca iti catasṛbhir vaihavībhir hastāv avanenijīta purastād agnīṣomīyāyā uttarāś catasro japet | [VārŚS, 1, 5, 4 1.1]
vidyud asi vidya me pāpmānam ity apa upaspṛśya tiṣṭhet | [VārŚS, 1, 5, 4 2.1]
unnīyamāne vācaṃ yacchati | [VārŚS, 1, 5, 4 3.1]
abhyudāhṛta upaviśya daśahotrābhimṛśyottarām āhutim upotthāyopaprayanto adhvaram iti prāgudaṅmukhaś caturbhir anuvākair āhavanīyam upatiṣṭheta | [VārŚS, 1, 5, 4 4.1]
agnīṣomīyayā pūrvapakṣa aindrāgnyāparapakṣe | [VārŚS, 1, 5, 4 5.1]
agnā āyūṃṣi pavasa iti ṣaḍbhir āhavanīyaṃ nityaṃ saṃvatsare saṃvatsare gārhapatyam | [VārŚS, 1, 5, 4 6.1]
agneḥ samid asīti paryāyair āhavanīye samidha ādadhāti | [VārŚS, 1, 5, 4 7.1]
citrāvaso svasti te pāram aśīyārvāgvaso svasti te pāram aśīyeti trir japati | [VārŚS, 1, 5, 4 8.1]
prātarupasthāne cāmbhaḥ sthāmbho vo bhakṣīyeti gṛhān upatiṣṭhate | [VārŚS, 1, 5, 4 8.2]
revatī ramadhvam ity antarāgnī tiṣṭhan japati | [VārŚS, 1, 5, 4 9.1]
saṃhitāsi viśvarūpeti vaśām ālabhate vatsaṃ vā | [VārŚS, 1, 5, 4 10.1]
upa tvāgne dive diva iti gārhapatyam | [VārŚS, 1, 5, 4 11.1]
abhyasthāṃ viśvā ity āhavanīyam | [VārŚS, 1, 5, 4 11.2]
ūrjā vaḥ paśyāmy ūrjā mā paśyateti gṛhān paśūn abhivīkṣate | [VārŚS, 1, 5, 4 12.1]
iḍāḥ stheti gām ālabhate bhuvanam asīti vatsam | [VārŚS, 1, 5, 4 13.1]
nimrado 'sīti brāhmaṇavyākhyātam | [VārŚS, 1, 5, 4 14.1]
prācī dig iti paryāyair diśa upatiṣṭhate | [VārŚS, 1, 5, 4 15.1]
agne gṛhapata iti gārhapatyaṃ yathā yājamāne | [VārŚS, 1, 5, 4 16.1]
jyotiṣe tantave tvety antarvedy upaviśyāhavanīye 'bhyādhāya vṛṣṭir asi vṛśca me pāpmānam ity apa upaspṛśet | [VārŚS, 1, 5, 4 17.1]
prātaravanegena prātar upatiṣṭheta | [VārŚS, 1, 5, 4 18.1]
apāṃ pate yo 'pāṃ bhāgaḥ sa ta eṣa iti prāgudañcam udakāñjalim utsicya pratiṣiktā arātaya iti triḥ pratyukṣati | [VārŚS, 1, 5, 4 19.1]
kālāya vām iti pāṇī prakṣālyedam ahaṃ duradmanyāṃ niṣplāvayāmīty ācamya niṣṭhīvati | [VārŚS, 1, 5, 4 20.1]
bhrātṛvyāṇāṃ sapatnānām iti pāṇī prakṣālayate | [VārŚS, 1, 5, 4 21.1]
indriyavatīm adyeti yathārūpaṃ gātrāṇi saṃmṛśati | [VārŚS, 1, 5, 4 22.1]
ado mā mā hāsiṣṭeti pāṇī prakṣālayate | [VārŚS, 1, 5, 4 23.1]
sūryapatnīr ity abhiṣiñcan purudhyavāno mahiṣa iti ca hute catasro vaihavīr uktvā gharmo jaṭhare ity anuvākenāhavanīyam upatiṣṭheta | [VārŚS, 1, 5, 4 24.1]
asau svasti te 'stvasau svasti te 'stviti nāmagrāhaṃ putrān anvātayate | [VārŚS, 1, 5, 4 25.1]
agnīn samādhehīty āha pravatsyan | [VārŚS, 1, 5, 4 26.1]
bhāsvata upatiṣṭhate | [VārŚS, 1, 5, 4 27.1]
paśūn me śaṃsya pāhīty āhavanīyaṃ prajāṃ me narya pāhīti gārhapatyam annaṃ me budhya pāhīti dakṣiṇāgniṃ saprathaḥ sabhāṃ me pāhīti sabhyam ahirbudhnya mantraṃ me pāhīty āvasathyam | [VārŚS, 1, 5, 4 27.2]
imān me mitrāvaruṇau gṛhān gopāyataṃ yuvam ity antarāgnī tiṣṭhan japati | [VārŚS, 1, 5, 4 28.1]
mama nāma prathamaṃ jātavedaḥ pitā mātā ca dadhatur nv agre | [VārŚS, 1, 5, 4 29.1]
tat tvaṃ bibhṛhi punar ā mamaitos tanvāham agne bibharāṇi nāma | [VārŚS, 1, 5, 4 29.2]
ity āhavanīyam | [VārŚS, 1, 5, 4 29.3]
mā pragāma patho vayaṃ mā yajñād indra sominaḥ | [VārŚS, 1, 5, 4 30.1]
māntaḥ sthur no arātayaḥ | [VārŚS, 1, 5, 4 30.2]
yo yajñasya prasādhanas tantur deveṣv ātataḥ | [VārŚS, 1, 5, 4 30.3]
tam āhutaṃ naśīmahi | [VārŚS, 1, 5, 4 30.4]
iti vrajati | [VārŚS, 1, 5, 4 30.5]
sakāśe vācaṃ yacchaty asakāśe visṛjate | [VārŚS, 1, 5, 4 31.1]
yathākālam agnyupasthānayājamāne japet | [VārŚS, 1, 5, 4 32.1]
proṣya samidha āharati | [VārŚS, 1, 5, 4 33.1]
asakāśe vācaṃ yacchati sakāśe visṛjate | [VārŚS, 1, 5, 4 34.1]
agnīn samādhehīty āha | [VārŚS, 1, 5, 4 35.1]
proṣya bhāsvata upatiṣṭhate | [VārŚS, 1, 5, 4 35.2]
agneḥ samid asīti paryāyaiḥ sarveṣu samidha ādhāya viśvadānīm ābharanto 'nātureṇa manasā | [VārŚS, 1, 5, 4 36.1]
agne mā te prativeśā riṣāma | [VārŚS, 1, 5, 4 36.2]
ity āhavanīyaṃ paśūn me śaṃsyājugupa iti ca | [VārŚS, 1, 5, 4 36.3]
prajāṃ me naryājugupa iti gārhapatyam annaṃ me budhyājugupa iti dakṣiṇāgniṃ saprathaḥ sabhāṃ me 'jugupas tāṃ me punar dehīti sabhyam ahirbudhnya mantraṃ me 'jugupas taṃ me punar dehīty āvasathyam | [VārŚS, 1, 5, 4 36.4]
imān me mitrāvaruṇau gṛhān ajugupataṃ yuvam ity antarāgnī tiṣṭhan japati | [VārŚS, 1, 5, 4 37.1]
mama ca nāma tava ca jātavedo vāsasī iva vivasānau carāvaḥ | [VārŚS, 1, 5, 4 38.1]
te bibhṛto mahase jīvase ca yathāyathaṃ nau tanvau jātavedaḥ | [VārŚS, 1, 5, 4 38.2]
ity āhavanīyam | [VārŚS, 1, 5, 4 38.3]
nava rātrīḥ parārdhāḥ proṣyāhutiṃ juhoti viśvakarman haviṣā ghṛtena vicchinnaṃ yajñaṃ samimaṃ dadhātu | [VārŚS, 1, 5, 4 39.1]
yā iṣṭā uṣaso yāśca yājyās tāḥ saṃdadhāmi manasā ghṛtena | [VārŚS, 1, 5, 4 39.2]
iti | [VārŚS, 1, 5, 4 39.3]
nava rātrīḥ parārdhā uṣitvā sahagṛhaḥ prayāsyan yukteṣu cakrāvatsu vāstoṣpatyaṃ juhoti | [VārŚS, 1, 5, 4 40.1]
na hīnam anvāhareyuḥ | [VārŚS, 1, 5, 4 41.1]
amīvahā vāstoṣpate | [VārŚS, 1, 5, 4 42.1]
vāstoṣpata ity etābhyām āhutī hutvāyaṃ te yonir ṛtviya ity araṇyor agniṃ samāropayati gārhapatyāhavanīyau gataśriyo gārhapatyam agataśriyaḥ | [VārŚS, 1, 5, 4 42.2]
dakṣiṇāgnir yadi mathyaḥ samāropayet | [VārŚS, 1, 5, 4 43.1]
yady araṇyor nāśam āśaṅketa sakṣehi yā te yajñiyā tanūs tayehy ārohety ātmani vihāraṃ samāropayati | [VārŚS, 1, 5, 4 44.1]
na sahāgnir ṛte gṛhebhyaḥ pravaset | [VārŚS, 1, 5, 4 45.1]
nāsaṃdahyāvakṣāṇāni prayāyāt | [VārŚS, 1, 5, 4 46.1]
upāvaroha jātavedo devebhyo havyaṃ vahatu prajānan | [VārŚS, 1, 5, 4 47.1]
āyuḥ prajāṃ rayim asmāsu dhehy ariṣṭo dīdihi no duroṇe | [VārŚS, 1, 5, 4 47.2]
ity upāvarohya manthet | [VārŚS, 1, 5, 4 47.3]
{VārŚS, 1, 5, 5}
śyāmākān bubhukṣamāṇaḥ purāṇānāṃ vrīhīṇām āgneyam aṣṭākapālaṃ nirvapet saumyaṃ ca śyāmākaṃ carum | [VārŚS, 1, 5, 5 1.1]
babhruḥ piśaṅgo dakṣiṇā vasanaṃ vā | [VārŚS, 1, 5, 5 2.1]
vrīhīṇām agrapākasya yajate yavānāṃ ca | [VārŚS, 1, 5, 5 3.1]
nāniṣṭvāgrāyaṇena navasyāśnīta | [VārŚS, 1, 5, 5 4.1]
aindrāgnam ekādaśakapālaṃ nirvaped āgnendraṃ vā | [VārŚS, 1, 5, 5 5.1]
vaiśvadevaḥ payasi caruḥ śyāmākaś caruḥ | [VārŚS, 1, 5, 5 6.1]
na yavāgrāyaṇe | [VārŚS, 1, 5, 5 6.2]
dyāvāpṛthivīya ekakapāla iti havīṃṣi | [VārŚS, 1, 5, 5 6.3]
purastāt sviṣṭakṛto 'jyānīr juhoti | [VārŚS, 1, 5, 5 7.1]
śatāyudhāya śatavīryāya śatotaye 'bhimātiṣāhe | [VārŚS, 1, 5, 5 7.2]
śataṃ yo naḥ śarado 'nayad indro duritasya pāraṃ svāhā | [VārŚS, 1, 5, 5 7.3]
ye catvāraḥ pathayo devayānā antarā dyāvāpṛthivī viyanti | [VārŚS, 1, 5, 5 7.4]
teṣām ajyānīṃ yatamo na āvahat tasmai no devāḥ paridatta sarve svāhā | [VārŚS, 1, 5, 5 7.5]
vasanto grīṣmo madhumanti varṣāḥ śaraddhemantaḥ suvite dadhāta naḥ | [VārŚS, 1, 5, 5 7.6]
teṣāṃ vayaṃ sumatau yajñiyānāṃ jyog ajītā ahatāḥ syāma svāhā | [VārŚS, 1, 5, 5 7.7]
svasti saṃvatsarāya parivatsarāyedāvatsarāyodvatsarāya kṛṇutā bṛhan namaḥ | [VārŚS, 1, 5, 5 7.8]
teṣāṃ vayaṃ sumatau yajñiyānāṃ nivāta eṣām abhaye syāma svāhā | [VārŚS, 1, 5, 5 7.9]
iyaṃ svasti saṃvatsarīyā parivatsarīyedāvatsarīyodvatsarīyā | [VārŚS, 1, 5, 5 7.10]
sā naḥ pipartv ahṛṇīyamānenāhedahāram aśīya svāhā | [VārŚS, 1, 5, 5 7.11]
iti | [VārŚS, 1, 5, 5 7.12]
ā naḥ prajāṃ janayatv iti ṣaṣṭhī | [VārŚS, 1, 5, 5 7.13]
iḍāṃ bhakṣayati | [VārŚS, 1, 5, 5 8.1]
bhadrān naḥ śreyaḥ samanaiṣṭa devās tvayāvasena samaśīmahi tvā | [VārŚS, 1, 5, 5 8.2]
sa no mayobhūḥ pitur āviveśa śivas tokāya tanvo na edhi | [VārŚS, 1, 5, 5 8.3]
iti vrīhīṇām | [VārŚS, 1, 5, 5 8.4]
agniḥ prāśnātu prathamaḥ sa hi veda yathā haviḥ | [VārŚS, 1, 5, 5 8.5]
śivā asmabhyam oṣadhīḥ kṛṇotu viśvacarṣaṇiḥ | [VārŚS, 1, 5, 5 8.6]
iti śyāmākānām | [VārŚS, 1, 5, 5 8.7]
etam u tyaṃ madhunā saṃyutaṃ yavaṃ sarasvatyā adhi manāv acakṛṣuḥ | [VārŚS, 1, 5, 5 8.8]
indra āsīt sīrapatiḥ śatakratuḥ kīnāśā āsan marutaḥ sudānavaḥ | [VārŚS, 1, 5, 5 8.9]
iti yavānām | [VārŚS, 1, 5, 5 8.10]
vatsaḥ prathamajo dakṣiṇā vatsaḥ prathamajo dakṣiṇā | [VārŚS, 1, 5, 5 9.1]
{VārŚS, 1, 6, 1}
udagayanasyādyantayor aindrāgnena paśunā yajeta saṃvatsare saṃvatsare vā | [VārŚS, 1, 6, 1 1]
ṣaḍḍhotrā manasā juhoti vāgghotā dīkṣā patny āpo 'dhvaryur vāto 'bhigaraḥ prāṇo havir mano brahmā tapasi juhomi svāheti | [VārŚS, 1, 6, 1 2]
graheṇa dvitīyām vācaspate 'chidrayā vācāchidrayā juhvā divi devāmṛdaṃ hotrām airayaṃ svāheti | [VārŚS, 1, 6, 1 3]
āgnāvaiṣṇavam ekādaśakapālaṃ nirvapati vaiṣṇavīṃ vā pūrṇāhutim | [VārŚS, 1, 6, 1 4]
uru viṣṇo vikramasveti vaiṣṇavyā hutvā yūpam acchaiti bilvapalāśakhadirarohitakodumbarāṇām ekam | [VārŚS, 1, 6, 1 5]
bailvaṃ brahmavarcasakāmaḥ kurvīta | [VārŚS, 1, 6, 1 6]
pañcāratnyādipramāṇam anadhiśākhyam ṛjum ūrdhvaśalkam upariṣṭād upāvanataṃ bahupalāśaśākham apratiśuṣkāgraṃ prāñcaṃ pratyañcaṃ vāhānam | [VārŚS, 1, 6, 1 7]
aty anyān agām ity abhimantrya viṣṇave tvety ājyena paryanakti | [VārŚS, 1, 6, 1 8]
oṣadhe trāyasvainam iti darbham antardadhāti | [VārŚS, 1, 6, 1 9]
svadhite mainaṃ hiṃsīr iti paraśunā praharati | [VārŚS, 1, 6, 1 10]
prathamaśalkam upayamya bhūmisamaṃ vṛścati | [VārŚS, 1, 6, 1 11]
yaṃ tvām ayaṃ svadhitir iti prāñcaṃ prahāpayati | [VārŚS, 1, 6, 1 12]
vanaspate śatavalśo virohety āvraścane juhoti | [VārŚS, 1, 6, 1 13]
sahasravalśā ity ātmānaṃ pratyabhimṛśati | [VārŚS, 1, 6, 1 14]
aṣṭāśriṃ takṣati gopuccham ataṣṭamūlam | [VārŚS, 1, 6, 1 15]
agrato 'gniṣṭhāṃ pṛṣṭhataḥ sūryasthām | [VārŚS, 1, 6, 1 16]
agrasya caṣālaṃ pṛthamātram aṣṭāśri madhye saṃgṛhītam | [VārŚS, 1, 6, 1 17]
idhmābarhiḥ saṃnahya vedaṃ kṛtvā rathamātrīṃ vediṃ karoti śamyāmātrīm uttaravedim | [VārŚS, 1, 6, 1 18]
yat prāg uttarasmāt parigrāhāt tat kṛtvā sāvitreṇābhrim ādāyābhrir asi nārir asīty abhimantryottarata uttaravedyantāt prakramamātre cātvālaṃ parilikhati taptāyanī me 'sīti paryāyair dikṣu śamyāṃ nidhāyānuśamyamabhrathā vyavalikhati | [VārŚS, 1, 6, 1 19]
jānudaghnaṃ caturaśraṃ khātvottaravedyai pāṃsūn harati | [VārŚS, 1, 6, 1 20]
vider agna iti khanati | [VārŚS, 1, 6, 1 21]
agne aṅgira ity avadāya vasavas tvā harantv iti harati | [VārŚS, 1, 6, 1 22]
vitsva yajñapater iti paścād yūpāvaṭasya nivapati | [VārŚS, 1, 6, 1 23]
etena dharmeṇottarābhyāṃ paryāyābhyāṃ trir yajuṣā harati tūṣṇīṃ caturtham | [VārŚS, 1, 6, 1 24]
samānaḥ khanano nivapanaś ca | [VārŚS, 1, 6, 1 25]
devebhyaḥ prathasvety uttaravediṃ prathayati | [VārŚS, 1, 6, 1 26]
devebhyaḥ kalpayasveti kalpayati | [VārŚS, 1, 6, 1 27]
caturaśrām uttaravedyāṃ prādeśamātrīṃ nābhiṃ kṛtvā siṃhīr asi mahiṣīr asīty abhimantrya devebhyaḥ śundhasvety uttaravediṃ prokṣati | [VārŚS, 1, 6, 1 28]
devebhyaḥ śumbhasveti sikatābhiḥ prarocayati | [VārŚS, 1, 6, 1 29]
adbhir niḥsārayati saṃtatām udakadhārāṃ srāvayan sphyena vartma kṛtvā samayottarāv asāv āpo ripraṃ nirvahateti | [VārŚS, 1, 6, 1 30]
prokṣaṇīḥ saṃskṛtyottaravediṃ prokṣati indra ghoṣās tveti paryāyair anuparikrāman | [VārŚS, 1, 6, 1 31]
pitṝṇāṃ bhāgadheyīḥ stheti dakṣiṇata uttaravedyāḥ prokṣaṇīśeṣaṃ ninīya pañcagṛhītenājyenottaravediṃ vyāghārayati hiraṇyaṃ nidhāya siṃhīr asi sapatnasāhī svāheti paryāyair akṣṇayā śroṇyaṃseṣu | [VārŚS, 1, 6, 1 32]
madhye pañcamena | [VārŚS, 1, 6, 1 33]
bhūtebhyas tveti trir udīcīṃ srucam uddiśati | [VārŚS, 1, 6, 1 34]
nābhyāṃ pautudravān paridhīn paridadhāti prādeśamātrān viśvāyur asīti paryāyaiḥ | [VārŚS, 1, 6, 1 35]
aver anācchinnastukasyāntarā śṛṅgād ūrṇāstukāṃ kerugulgulv iti nābhyāṃ saṃbhārān nivapati | [VārŚS, 1, 6, 1 36]
agner bhasmāsīti paryāyair vibhrāḍ bṛhad ity āntād anuvākasyottaravedim abhimṛśyāhavanīyād agniṃ praṇayati | [VārŚS, 1, 6, 1 37]
{VārŚS, 1, 6, 2}
yat te pāvaka cakṛmā kaccid āgaḥ pūrvo yaḥ sann aparo bhavati | [VārŚS, 1, 6, 2 1.1]
ghṛtenāgne tanvaṃ vardhayasva mā mā hiṃsīr adhigataṃ purastāt | [VārŚS, 1, 6, 2 1.2]
ity udyate 'gnāv āhavanīye juhoti | [VārŚS, 1, 6, 2 1.3]
agnaye praṇīyamānāyānubrūhīti saṃpreṣyati | [VārŚS, 1, 6, 2 2.1]
upayacchaty upayamanīḥ | [VārŚS, 1, 6, 2 3.1]
ūrṇāvantam ity ucyamāne | [VārŚS, 1, 6, 2 4.1]
yajñaḥ pratyaṣṭhāt sumatiḥ sumedhā ā tvā vasūni purodhārhanti | [VārŚS, 1, 6, 2 4.2]
dīrgham āyur yajamānāya kṛṇvann athāmṛtena jaritāram aṅdhi | [VārŚS, 1, 6, 2 4.3]
iti saṃbhāreṣv adhvaryur agniṃ sādayati | [VārŚS, 1, 6, 2 4.4]
yasmād adhi praṇayati tasmin gārhapatyakarmāṇi kurvītāgnihotraṃ ca juhuyād auttaravedike | [VārŚS, 1, 6, 2 5.1]
varuṇapraghāseṣv agnihotraṃ praṇayanī pūrṇāhutir iti yathāgnyādheye | [VārŚS, 1, 6, 2 6.1]
atimuktīr juhoti | [VārŚS, 1, 6, 2 7.1]
agnir yajñaṃ nayatu prajānan mainaṃ yajñahano vidan | [VārŚS, 1, 6, 2 7.2]
devebhyo yajñaṃ nayatāt pra pra yajñapatiṃ tira svāhā | [VārŚS, 1, 6, 2 7.3]
iti | [VārŚS, 1, 6, 2 7.4]
vāyuḥ sūryo yajñaṃ nayatv iti samānam | [VārŚS, 1, 6, 2 7.5]
praṇīte 'gnyanvādhānaṃ vratopāyanam | [VārŚS, 1, 6, 2 8.1]
pāṇiprakṣālanaprabhṛti samānam ā pātraprayogāt | [VārŚS, 1, 6, 2 9.1]
ekādaśakapālaḥ puroḍāśo dvādaśakapālo vā | [VārŚS, 1, 6, 2 10.1]
dve juhve vasāhomahavanī dvitīyā | [VārŚS, 1, 6, 2 11.1]
dve upabhṛtau pṛṣadājyadhānī dvitīyā | [VārŚS, 1, 6, 2 11.2]
dve ājyasthālyau | [VārŚS, 1, 6, 2 11.3]
yūpaśalkam | [VārŚS, 1, 6, 2 11.4]
śūlam | [VārŚS, 1, 6, 2 11.5]
paśūkhām | [VārŚS, 1, 6, 2 11.6]
kārṣmaryamayyau vapāśrapaṇyau | [VārŚS, 1, 6, 2 11.7]
dviśṛṅgaikaśṛṅge | [VārŚS, 1, 6, 2 11.8]
audumbaram āsyadaghnaṃ maitrāvaruṇadaṇḍam | [VārŚS, 1, 6, 2 11.9]
darbhāṇāṃ raśane dviguṇāṃ dvivyāyāmāṃ triguṇāṃ trivyāyāmāṃ saṃsādya prokṣya pātrāṇy ājyaṃ nirvapati dadhi ca | [VārŚS, 1, 6, 2 11.10]
pṛṣadājyadhūmair dadhi saṃskaroty upabhṛddharmaiḥ pṛṣadājyadhānīṃ pātrāṇi ca pātradharmaiḥ dvitīyāni | [VārŚS, 1, 6, 2 12.1]
sphyaprakṣālanaprabhṛti samānam ājyagrahebhyaḥ | [VārŚS, 1, 6, 2 13.1]
catur upabhṛti gṛhītvā pañcagṛhītaṃ pṛṣadājyadhānyām ājyena saṃnīya mahīnāṃ payo 'si viśveṣāṃ devānāṃ tanūrasi | [VārŚS, 1, 6, 2 14.1]
ṛdhyāsam adya pṛṣatīnāṃ graham | [VārŚS, 1, 6, 2 14.2]
pṛṣatīnāṃ graho 'si viṣṇor hṛdayam asīti paryāyaiḥ | [VārŚS, 1, 6, 2 14.3]
sanneṣv ājyeṣu yūpāvaṭaṃ parilikhati idam ahaṃ rakṣaso grīvā apikṛntāmīti pūrvasya vedyantasya madhye 'rdham antarvedy ardhaṃ bahirvedi | [VārŚS, 1, 6, 2 15.1]
uttarataś cātvālasya śāmitralakṣaṇam uddhanti | [VārŚS, 1, 6, 2 16.1]
{VārŚS, 1, 6, 3}
yat te śociḥ parāvadhīt takṣā hastena vāsyā | [VārŚS, 1, 6, 3 1.1]
āpas tat pāvakāḥ śundhantu śucayaḥ śucim | [VārŚS, 1, 6, 3 1.2]
iti snātaṃ yūpaṃ tīrthenopasādya tūṣṇīkāṃ yavamatīḥ prokṣaṇīḥ saṃskṛtya yūpaṃ prokṣati pṛthivyai tveti mūlam antarikṣāya tveti madhyaṃ dive tvety agram | [VārŚS, 1, 6, 3 1.3]
śundhantāṃ lokā iti yūpāvaṭam | [VārŚS, 1, 6, 3 1.4]
yavo 'sīti yavān avadadhāti | [VārŚS, 1, 6, 3 2.1]
pitṛṣadanaṃ tveti darbhair avastṛṇāti | [VārŚS, 1, 6, 3 3.1]
svāveśo 'sīti prathamaśalkam avadhāya ghṛtena dyāvāpṛthivī iti sruveṇābhijuhoti | [VārŚS, 1, 6, 3 4.1]
purastāt pratyañcaṃ yajamāno yūpam anakti | [VārŚS, 1, 6, 3 5.1]
yūpāyājyamānāyānubrūhīti saṃpreṣyati | [VārŚS, 1, 6, 3 6.1]
āntam avicchinnam anakti | [VārŚS, 1, 6, 3 7.1]
devas tvā savitā madhvānaktv iti yūpāgram anakti | [VārŚS, 1, 6, 3 8.1]
sarvaṃ sahacaṣālam anakti indrasya caṣālam asīti | [VārŚS, 1, 6, 3 8.2]
caṣālaṃ pratimucya supippalā oṣadhīr ity aṅgulimātram ūrdhvaṃ caṣālād yūpāgraṃ kanīyo vā | [VārŚS, 1, 6, 3 9.1]
yūpāyocchrīyamāṇāyānubrūhīti saṃpreṣyati | [VārŚS, 1, 6, 3 10.1]
divam agreṇottabhānety ucchrayati | [VārŚS, 1, 6, 3 11.1]
tā te dhāmānīty avadadhāti | [VārŚS, 1, 6, 3 12.1]
viṣṇoḥ karmāṇīty avasthāpayaty agnim abhimukhīm agniṣṭhām | [VārŚS, 1, 6, 3 13.1]
na taṣṭasya nikhanati | [VārŚS, 1, 6, 3 14.1]
nātaṣṭasyāviṣkaroti | [VārŚS, 1, 6, 3 15.1]
brahmavaniṃ tveti pāṃsubhiḥ parivapati | [VārŚS, 1, 6, 3 16.1]
brahma dṛṃha kṣatraṃ dṛṃheti yajamāno maitrāvaruṇadaṇḍena paridṛṃhayati | [VārŚS, 1, 6, 3 17.1]
prokṣaṇīśeṣeṇa pariṣicya tad viṣṇor iti svaruraśanena samunmārṣṭi | [VārŚS, 1, 6, 3 18.1]
divīva cakṣur ātatam iti saṃmitam abhimantrayate | [VārŚS, 1, 6, 3 19.1]
trivṛtā yūpaṃ parivyayaty agrato raśanāyās triḥ pariharaṇāya yūpāyāvaśiṣya śeṣaṃ dvaidhaṃ saṃbhujyottarataḥ sūryasthāyā nābhimātre saṃbhogaṃ pratiṣṭhāpya yūpāya parivīyamāṇāyānubrūhīti saṃpreṣyati | [VārŚS, 1, 6, 3 20.1]
parivīr asīti triḥ parivyayaty uttaram uttaraṃ pradakṣiṇaṃ saṃbhoge raśanāgram atihṛtya mūlato nirāyamyāntāt praveṣṭayati | [VārŚS, 1, 6, 3 21.1]
śraṇīyasīṃ sthavīyasy upakarṣati | [VārŚS, 1, 6, 3 22.1]
yadi kāmayeta varṣety parjanya iti | [VārŚS, 1, 6, 3 23.1]
añjanādi yajamāno yūpaṃ nāparivītam avasṛjati | [VārŚS, 1, 6, 3 24.1]
divaḥ sānūpeṣety uttame raśanāguṇe svarum upakṛṣyājam upākaroti śvetaṃ lohitaṃ dvirūpaṃ vā śmaśrulam | [VārŚS, 1, 6, 3 25.1]
kūṭākarṇakāṇakhaṇḍabaṇḍāpannadanta iti pratiṣiddhāḥ | [VārŚS, 1, 6, 3 26.1]
uttarato yūpasya pratyañcaṃ paśum avasthāpyāhutī juhoti | [VārŚS, 1, 6, 3 27.1]
{VārŚS, 1, 6, 4}
prajāpater jāyamānāḥ prajā jātāś ca yā imāḥ | [VārŚS, 1, 6, 4 1.1]
tā asmai prativedaya cikitvam anumanyatām | [VārŚS, 1, 6, 4 1.2]
imaṃ paśuṃ paśupate te 'dya badhnāmy agne salilasya madhye | [VārŚS, 1, 6, 4 1.3]
anumanyasva suyajā yajeha juṣṭaṃ devebhya idam astu havyam | [VārŚS, 1, 6, 4 1.4]
iti | [VārŚS, 1, 6, 4 1.5]
iṣe tveti darbhāv ādatte | [VārŚS, 1, 6, 4 2.1]
upāvīr asīti plakṣaśākhāṃ hariṇīṃ palāśavatīm | [VārŚS, 1, 6, 4 3.1]
tayā darbhābhyāṃ ca paśum upākaroti upo devān iti | [VārŚS, 1, 6, 4 4.1]
pratyañcaṃ paśum anumārṣṭi amuṣmai tvā juṣṭam iti yathādevatam | [VārŚS, 1, 6, 4 5.1]
abhidhānaprokṣaṇavapotkhedanābhighāraṇeṣu | [VārŚS, 1, 6, 4 6.1]
paścān madhyamasya paridher adhimanthanaṃ śakalaṃ prayunakti agner janitram asīti vṛṣaṇau stha ity apracchinnaprāntau darbhau | [VārŚS, 1, 6, 4 7.1]
tayor adhy urvaśyasīty udakkūlāṃ pratyakprajananām adharāraṇim | [VārŚS, 1, 6, 4 8.1]
āyur asīty ājyasthālyām uttarāraṇim anakti sampādayati ca | [VārŚS, 1, 6, 4 9.1]
purūravā asīty abhimantrya gāyatram asīti paryāyais trir abhimathyāgnaye mathyamānāyānubrūhīti saṃpreṣyati | [VārŚS, 1, 6, 4 10.1]
agnaye jātāyeti jāte | [VārŚS, 1, 6, 4 11.1]
agnaye prahriyamāṇāyeti prahariṣyan | [VārŚS, 1, 6, 4 12.1]
agreṇottaraṃ paridhim uttareṇa vā paridhisaṃdhinānvavahṛtya bhavataṃ naḥ samanasāv ity anuprahṛtyāgnā agnir iti sruveṇābhijuhoti | [VārŚS, 1, 6, 4 13.1]
sāvitreṇa raśanām ādāya bāhuṃ paśor medhyapāśena parihṛtya dakṣiṇārdhaśiro 'kṣṇayā pāśenābhidadhāti ṛtasya tvā devahavir iti | [VārŚS, 1, 6, 4 14.1]
dharṣā mānuṣā iti yūpe niyunakti | [VārŚS, 1, 6, 4 15.1]
prokṣaṇīḥ saṃskṛtya paśuṃ prokṣati adbhyas tvauṣadhībhya iti | [VārŚS, 1, 6, 4 16.1]
anu tvā mātā manyatām ity abhimantryāpāṃ perur asīti pāyayati | [VārŚS, 1, 6, 4 17.1]
svāttaṃ saddhavir iti śeṣeṇa sarvata upokṣya saṃmṛśyājyāni vedyantān paristīrya hotṛṣadanān āstīryāgnaye samidhyamānāyānubrūhīti saṃpreṣyati | [VārŚS, 1, 6, 4 18.1]
sraucam āghārya dhruvāṃ samajya paśuṃ samanakti saṃ te vāyur iti prāṇadeśaṃ saṃ yajatrair aṅgānīti kakubdeśaṃ saṃ yajñapatir āśiṣeti bhasaddeśam | [VārŚS, 1, 6, 4 19.1]
prayājeṣu samidbhyaḥ preṣyeti prathamaṃ saṃpreṣyati preṣya preṣyety uttarān | [VārŚS, 1, 6, 4 20.1]
caturthe caturthe samānayati | [VārŚS, 1, 6, 4 21.1]
daśabhiḥ pracarya svaruṃ svadhitidhārāṃ ca juhvām aktvā svaruṇā svadhitim antardhāya paśor antarāśṛṅgam anakti ghṛtenāktau paśūṃs trāyethām iti | [VārŚS, 1, 6, 4 22.1]
āyatane srucau sādayati | [VārŚS, 1, 6, 4 23.1]
āhavanīyād ulmukam upayamya paryagnaye kriyamāṇāyānubrūhīti saṃpreṣyati | [VārŚS, 1, 6, 4 24.1]
śāmitraṃ cātvālaṃ paśum āhavanīyaṃ yūpam ājyānīty āgnīdhras triḥ paryagnikṛtvāhavanīya ulmukam avasṛjya triḥ pratiparyeti | [VārŚS, 1, 6, 4 25.1]
ye badhyamānam iti paśupramocanīyā juhoti | [VārŚS, 1, 6, 4 26.1]
revatīti vapāśrapaṇībhyāṃ paśum anvārabhate yajamānaś ca | [VārŚS, 1, 6, 4 27.1]
tad evolmukam upayamyāgnīdhro 'grataḥ pratipadyeta | [VārŚS, 1, 6, 4 28.1]
anvārabhyāśrāvayati | [VārŚS, 1, 6, 4 29.1]
ulmukapāṇir āgnīdhraḥ pratyāśrāvayati upapreṣya hotar havyā devebhya iti saṃpreṣyati | [VārŚS, 1, 6, 4 30.1]
uro antarikṣety agnimukhās tīrthenodañco vrajanti | [VārŚS, 1, 6, 4 31.1]
śāmitralakṣaṇe 'gniṃ sādayati | [VārŚS, 1, 6, 4 32.1]
tasmin paśuṃ śrapayati | [VārŚS, 1, 6, 4 33.1]
paścācchāmitrasya yābhyāṃ darbhābhyāṃ paśum upākaroti tayor anyataram adhastād upāsyati sam asya tanvā bhaveti | [VārŚS, 1, 6, 4 34.1]
varṣīyo varṣīyasa iti yajamāno japati | [VārŚS, 1, 6, 4 35.1]
{VārŚS, 1, 6, 5}
nānā prāṇo yajamānasya paśunā yajño devebhiḥ saha devayānaḥ | [VārŚS, 1, 6, 5 1.1]
samyag āyur yajño yajñapatau dadhātu | [VārŚS, 1, 6, 5 1.2]
iti paryāvṛtyeha prajā viśvarūpā ramantām iti pṛṣadājyam avekṣate yajamānaś ca | [VārŚS, 1, 6, 5 1.3]
pratyakśirasam udīcīnapādaṃ saṃjñapayanti | [VārŚS, 1, 6, 5 2.1]
svarvid asīti yajamānaḥ saṃjñapyamānam anumantrayate | [VārŚS, 1, 6, 5 3.1]
na vā etan mriyasa ity adhvaryuḥ | [VārŚS, 1, 6, 5 4.1]
yat paśur māyum akṛtoro vā paḍbhir āhate | [VārŚS, 1, 6, 5 5.1]
agnir mā tasmād enaso viśvān muñcatv aṃhasaḥ | [VārŚS, 1, 6, 5 5.2]
iti saṃjñapte juhoti | [VārŚS, 1, 6, 5 5.3]
śamitāra upetaneti saṃpreṣyati | [VārŚS, 1, 6, 5 6.1]
paścāt paśum iti pāśeṣu pramucyamāneṣu japati | [VārŚS, 1, 6, 5 7.1]
ekaśṛṅgayā pāśāṃś cātvāle 'nupraharati | [VārŚS, 1, 6, 5 8.1]
yo no dveṣṭy adharaḥ sa padyatām iti yady abhicaret | [VārŚS, 1, 6, 5 9.1]
stambaṃ sthāṇuṃ vāpidadhyāt | [VārŚS, 1, 6, 5 10.1]
śatena pāśair varuṇābhidhehi mā te mocy anṛtavāṅ nṛcakṣaḥ | [VārŚS, 1, 6, 5 10.2]
āstāṃ jālma udaraṃ sraṃsayitvā kośa ivābandhraḥ parikṛtyamānaḥ | [VārŚS, 1, 6, 5 10.3]
iti | [VārŚS, 1, 6, 5 10.4]
namas ta ātāneti patny ādityam upatiṣṭhate | [VārŚS, 1, 6, 5 11.1]
anarvā prehīty enām abhyudānayate | [VārŚS, 1, 6, 5 12.1]
devīr āpa ity adhy adhi cātvālaṃ patny apo 'vamarśayati | [VārŚS, 1, 6, 5 13.1]
tābhyaḥ patnī paśoḥ prāṇān prakṣālayaty adhvaryur vā | [VārŚS, 1, 6, 5 14.1]
anyataro 'bhiṣiñcet | [VārŚS, 1, 6, 5 15.1]
vācamasya mā hiṃsīr iti yathārūpaṃ gātrāṇi saṃmṛśati | [VārŚS, 1, 6, 5 16.1]
yat te krūraṃ yad āsthitam iti pūrvaś cānuṣajet | [VārŚS, 1, 6, 5 16.2]
gātrāṇy asya mā hiṃsīr iti grīvāḥ pṛṣṭhadeśaṃ śam adbhya iti śeṣeṇa sarvataḥ | [VārŚS, 1, 6, 5 17.1]
uttānaṃ paryāvṛtyopākaraṇaṃ darbham antardadhāti | [VārŚS, 1, 6, 5 18.1]
oṣadhe trāyasvainam iti darbham antardadhāti | [VārŚS, 1, 6, 5 19.1]
svadhite mainaṃ hiṃsīr ity anaktataḥ svadhitinā tiryag āchyati | [VārŚS, 1, 6, 5 20.1]
upayacchati tṛṇāgram | [VārŚS, 1, 6, 5 21.1]
lohitāktaṃ pratyagdakṣiṇā nirasyati pṛthivyai tvā rakṣasāṃ bhāgo 'sīti | [VārŚS, 1, 6, 5 22.1]
idam ahaṃ rakṣo 'vabādha idam ahaṃ rakṣo 'dhamaṃ tamo nayāmīti pārṣṇyā tṛṇam avabādhate | [VārŚS, 1, 6, 5 23.1]
apaḥ spṛṣṭveṣe tveti vapām utkhidati | [VārŚS, 1, 6, 5 24.1]
ūrje tveti taniṣṭha ekaśṛṅgayopatṛṇatti | [VārŚS, 1, 6, 5 25.1]
devebhyaḥ śundhasveti vapāṃ prakṣālayati | [VārŚS, 1, 6, 5 26.1]
devebhyaḥ śumbhasveti lohitaṃ pratyūhati | [VārŚS, 1, 6, 5 27.1]
ghṛtena dyāvāpṛthivī iti dviśṛṅgāṃ pracchādyotkṛtya namaḥ sūryasya saṃdṛśa ity ādityam upasthāyorv antarikṣaṃ vīhīti vrajati | [VārŚS, 1, 6, 5 28.1]
pratyuṣṭaṃ rakṣa iti śāmitre vapāṃ pratyoṣati | [VārŚS, 1, 6, 5 29.1]
{VārŚS, 1, 6, 6}
tvām u te dadhire devayanto havyavāhaṃ śṛtaṃ kartāram uta yajñiyaṃ ca | [VārŚS, 1, 6, 6 1.1]
agniḥ sudakṣaḥ sutanur ha bhūtvā devebhyo havyā vaha jātavedaḥ | [VārŚS, 1, 6, 6 1.2]
iti sruveṇābhighārya stokebhyo 'nubrūhīti saṃpreṣyati | [VārŚS, 1, 6, 6 1.3]
śyenīṃ śṛtāṃ barhiṣy āsādayati supippalā oṣadhīs kṛdhīti | [VārŚS, 1, 6, 6 2.1]
vapāśrapaṇyau vipramucyottamena prayājena pracarati | [VārŚS, 1, 6, 6 3.1]
svāhākṛtibhyaḥ preṣyeti saṃpreṣyati | [VārŚS, 1, 6, 6 4.1]
hutvā dhruvāṃ pṛṣadājyaṃ vapām ity abhighārayati | [VārŚS, 1, 6, 6 5.1]
yathākāmyājyabhāgayor homaḥ | [VārŚS, 1, 6, 6 6.1]
sarvahutaṃ vapāṃ juhoti | [VārŚS, 1, 6, 6 7.1]
abhito vapāṃ hiraṇyaśakalāv avadyati | [VārŚS, 1, 6, 6 8.1]
svāhā devebhya iti purastād vapāyāḥ sruveṇa juhoti viśvebhyo devebhyaḥ svāhety upariṣṭāt | [VārŚS, 1, 6, 6 9.1]
indrāgnibhyāṃ chāgasya vapāyā medaso 'nubrūhi | [VārŚS, 1, 6, 6 10.1]
indrāgnibhyāṃ chāgasya vapāyā medasaḥ preṣyeti saṃpreṣyati | [VārŚS, 1, 6, 6 10.2]
jātavedo vapayā gaccha devāṃs tvaṃ hi hotā prathamo babhūva | [VārŚS, 1, 6, 6 11.1]
ghṛtenāgne tanvaṃ vardhayasva satyāḥ santu yajamānasya kāmāḥ | [VārŚS, 1, 6, 6 11.2]
iti vapāṃ hutvā svāhordhvanabhasam iti vyatyaste vapāśrapaṇyāv anupraharati prācīm ekaśṛṅgāṃ pratīcīṃ dviśṛṅgām | [VārŚS, 1, 6, 6 11.3]
saṃpātenābhihutyāyatane srucau sādayati | [VārŚS, 1, 6, 6 12.1]
cātvāla āpohiṣṭhīyena tryṛcena mārjayante sahayajamānapatnīkāḥ | [VārŚS, 1, 6, 6 13.1]
atraiva madhumanthānāṃ kālaḥ | [VārŚS, 1, 6, 6 14.1]
muṣṭinā śamitā vapoddharaṇam abhidhāyāsta ā vapāyā homāt | [VārŚS, 1, 6, 6 15.1]
ukhāyāṃ paśuṃ śrapayati śūle hṛdayam | [VārŚS, 1, 6, 6 16.1]
na gudaṃ nirvleṣayen na vaniṣṭhum | [VārŚS, 1, 6, 6 17.1]
medo mūta upanahyati | [VārŚS, 1, 6, 6 18.1]
ūvadhyagohaṃ khātvovadhyaṃ gūhati | [VārŚS, 1, 6, 6 19.1]
vrīhīṇāṃ paśunā samānadevataṃ paśupuroḍāśaṃ śrapayati | [VārŚS, 1, 6, 6 20.1]
śṛte paśau paśupuroḍāśena pracarati | [VārŚS, 1, 6, 6 21.1]
indrāgnibhyāṃ puroḍāśasyānubrūhi | [VārŚS, 1, 6, 6 22.1]
indrāgnibhyāṃ puroḍāśasya preṣyeti saṃpreṣyati | [VārŚS, 1, 6, 6 22.2]
agnaye 'nubrūhīti | [VārŚS, 1, 6, 6 23.1]
agnaye preṣyeti sviṣṭakṛte | [VārŚS, 1, 6, 6 23.2]
iḍāntaṃ kṛtvā pṛṣadājyasya sruveṇopahatya paraiti | [VārŚS, 1, 6, 6 24.1]
śṛtaṃ haviḥ śamitā iti pṛcchati | [VārŚS, 1, 6, 6 25.1]
śṛtam iti śamitā pratyāha | [VārŚS, 1, 6, 6 26.1]
samayādhve dvitīyam | [VārŚS, 1, 6, 6 27.1]
prāpya tṛtīyam | [VārŚS, 1, 6, 6 27.2]
uttarato 'vasthāya hṛdayam avadhāya juṣṭaṃ devebhya ity abhighārya vivājinaṃ kṛtvāntarā yūpāhavanīyāv atihṛtya dakṣiṇataḥ pañcahotropasādayati | [VārŚS, 1, 6, 6 28.1]
juhūpabhṛtor vasāhomahavanyāṃ samavattadhānyām ity upastīrya plakṣaśākhāyāṃ hṛdayam avadhāyāktayāvadyan manotāyai haviṣo 'vadīyamānasyānubrūhīti saṃpreṣyati | [VārŚS, 1, 6, 6 29.1]
{VārŚS, 1, 6, 7}
hṛdayasya jihvāyāḥ kroḍasya savyasya kapilalāṭasya pārśvayor yakno vṛkkayor dakṣiṇasyāḥ śroṇyāḥ gudatṛtīyam iti dvir dvir avadāya juhvām avadyati | [VārŚS, 1, 6, 7 1.1]
tridhā gudaṃ vicchidyāsyāṇīyaso devatābhyo 'vadyati | [VārŚS, 1, 6, 7 2.1]
sthaviṣṭhagudasyopayaḍbhyo nidadhāti | [VārŚS, 1, 6, 7 3.1]
dakṣiṇasya kapilalāṭasya pūrvārdhān madhyamaṃ gudatṛtīyaṃ savyāyāḥ śroṇyā jaghanārdhāt sakṛt sakṛd upabhṛti sviṣṭakṛte | [VārŚS, 1, 6, 7 4.1]
yūṣe medaḥ pariplāvya traidhaṃ vicchidya juhūpabhṛtau pracchādayati | [VārŚS, 1, 6, 7 5.1]
śeṣam iḍāyām abhito daivatāni hiraṇyaśakalāv avadyati | [VārŚS, 1, 6, 7 6.1]
reḍ asīti svadhitinā vasāhomaṃ prayauti | [VārŚS, 1, 6, 7 7.1]
prayutā dveṣāṃsīti pārśvenāpas tvā samariṇvann iti gṛhītvā pārśvenāpidadhāti | [VārŚS, 1, 6, 7 8.1]
anusuṃ ṣaḍiḍām avadyati vaniṣṭhuṃ saptamam | [VārŚS, 1, 6, 7 9.1]
klomānaṃ purītatam iti saṃkṛtya vardhayitveḍāṃ yūṣeṇopasicya pratiparītya pracarati | [VārŚS, 1, 6, 7 10.1]
indrāgnibhyāṃ chāgasya haviṣo 'nubrūhi | [VārŚS, 1, 6, 7 11.1]
indrāgnibhyāṃ chāgasya haviṣaḥ preṣyeti saṃpreṣyati | [VārŚS, 1, 6, 7 11.2]
ghṛtaṃ ghṛtapāvāna ity ardharce yājyāyā vasāhomaṃ juhoti | [VārŚS, 1, 6, 7 12.1]
pṛṣadājyena sakṛd eva tena vanaspatiṃ yajati | [VārŚS, 1, 6, 7 13.1]
vanaspataye 'nubrūhi | [VārŚS, 1, 6, 7 14.1]
vanaspataye preṣyeti saṃpreṣyati | [VārŚS, 1, 6, 7 14.2]
vasām aśeṣeṇa diśaḥ prati yajati | [VārŚS, 1, 6, 7 15.1]
diśaḥ svāheti paryāyaiḥ pratidiśam | [VārŚS, 1, 6, 7 15.2]
madhye pañcamena pūrvārdhe ṣaṣṭhena | [VārŚS, 1, 6, 7 16.1]
aupabhṛtaṃ juhvām avanīya sviṣṭakṛtā pracarati | [VārŚS, 1, 6, 7 17.1]
aindraḥ prāṇa iti yajamānaḥ paśuṃ saṃmṛśaty avadānavantam | [VārŚS, 1, 6, 7 18.1]
upahūtāyām iḍāyām adhyūdhnīṃ hotre haranti | [VārŚS, 1, 6, 7 19.1]
vaniṣṭhum agnīdha ādadhāti yathāgnīdhrabhāgam | [VārŚS, 1, 6, 7 20.1]
dakṣiṇāsan mārjanasaṃpreṣam uktvāgnīd aupayajāṅgārān āharopayaṣṭar upasīdasveti saṃpreṣyati | [VārŚS, 1, 6, 7 21.1]
śāmitrād āgnīdhro 'ṅgārān paścārdhe vedyā vyūhyopasamādadhāti | [VārŚS, 1, 6, 7 22.1]
uttarato dakṣiṇāmukha upaviśya tasmin pratiprasthātopayajati gudakāṇḍam ekādaśadhā sambhindann avadāya vaṣaṭkārānteṣv anuyājānām ekaikaṃ hastena juhoti | [VārŚS, 1, 6, 7 23.1]
samudraṃ gaccha svāheti paryāyair ekādaśa hutvā mano hārdiṃ yaccheti hṛdayadeśam abhimṛśati | [VārŚS, 1, 6, 7 24.1]
oṣadhībhyas tveti darbheṣu nimārṣṭi | [VārŚS, 1, 6, 7 25.1]
apaḥ spṛṣṭvā pṛṣadājyenānuyājān yajati | [VārŚS, 1, 6, 7 26.1]
devebhyaḥ preṣyeti prathame saṃpreṣyati preṣyety uttarān | [VārŚS, 1, 6, 7 27.1]
ekādaśabhiḥ pracarya svaruṃ juhvāṃ trir upariṣṭāt trir adhastād aktvā dadhāti divaṃ te dhūmo gacchatv iti | [VārŚS, 1, 6, 7 28.1]
ūrdhvaṃ svaruhomāt prāg anudeśād yūpo nopaspṛśyaḥ | [VārŚS, 1, 6, 7 29.1]
sūktavāke sūktā preṣyeti saṃpreṣyati | [VārŚS, 1, 6, 7 30.1]
jāghanyā patnīḥ saṃyājayaty uttānāyā devānāṃ patnībhyo 'vadyatīḍāṃ cāgnaye gṛhapataye cāgnīdhe ca | [VārŚS, 1, 6, 7 31.1]
yajñaṃ gaccha svāheti paryāyais trīṇi samiṣṭayajūṃṣi juhoti | [VārŚS, 1, 6, 7 32.1]
purastān nityasya tṛtīyaḥ svāhākāraḥ pūrṇapātrasthāne | [VārŚS, 1, 6, 7 33.1]
śūlenāvabhṛthaṃ yanti | [VārŚS, 1, 6, 7 34.1]
parogoṣṭhaṃ yad ārdram anudakam anauṣadhikaṃ ca tasmin śamitopavapati | [VārŚS, 1, 6, 7 35.1]
śug asi yaṃ dviṣmas tam abhiśocety upopyamānam anumantrayate | [VārŚS, 1, 6, 7 36.1]
dhāmno dhāmno rājann ity āntād anuvākasyādhy adhi mārjayitvā samidhaḥ kṛtvānapekṣamāṇāḥ pratyāyanti edho 'sy edhiṣīmahi svāhety āhavanīye samidham ādadhāti | [VārŚS, 1, 6, 7 37.1]
samid asi samedhiṣīmahīti dvitīyām | [VārŚS, 1, 6, 7 38.1]
{VārŚS, 1, 7, 1}
tat satyaṃ tañ śakeyaṃ tena śakeyaṃ tena rādhyāsam iti yajamāno japati | [VārŚS, 1, 7, 1 1]
caturo māsān na māṃsam aśnīyān na striyam upaiti nopary āste jugupsetānṛtāt prāṅ śete | [VārŚS, 1, 7, 1 2]
madhv aśnāty ṛtau bhāryām upaiti | [VārŚS, 1, 7, 1 3]
sarveṣv antarālavratāni vaiśvadevottarāṇi sahapañcasaṃcarāṇi | [VārŚS, 1, 7, 1 4]
parvāṇi vyākhyātāni | [VārŚS, 1, 7, 1 5]
vikārān vyākhyāsyāmaḥ | [VārŚS, 1, 7, 1 6]
{VārŚS, 1, 7, 2}
caturṣu māseṣu varuṇapraghāsāḥ | [VārŚS, 1, 7, 2 1]
pratiprasthātāmikṣāyai mārutyai vatsān apākaroty adhvaryur vāruṇyai | [VārŚS, 1, 7, 2 2]
pratiprasthātuḥ payasi | [VārŚS, 1, 7, 2 3]
pūrvakarmādhvaryor ārāt | [VārŚS, 1, 7, 2 4]
pūrvedyur agnipraṇayanam | [VārŚS, 1, 7, 2 5]
vedī kuruta uttarām adhvaryur dakṣiṇāṃ pratiprasthātā | [VārŚS, 1, 7, 2 6]
asaṃbhinne same | [VārŚS, 1, 7, 2 7]
pṛthamātram antarā | [VārŚS, 1, 7, 2 8]
uttarasyām uttaravedisaṃbhārān nyupyāhavanīyād agnī praṇayataḥ | [VārŚS, 1, 7, 2 9]
agnibhyāṃ praṇīyamānābhyām anubrūhīti saṃpreṣyati | [VārŚS, 1, 7, 2 10]
agreṇottarāṃ vediṃ pratiprasthātāntarā vedī pratiprasthātā | [VārŚS, 1, 7, 2 11]
pātrāṇi prayunakti | [VārŚS, 1, 7, 2 12]
avinirdeśe samānam ubhayoḥ karma | [VārŚS, 1, 7, 2 13]
yathā vaiśvadeve havīṃṣy oṣadhapātrāṇi | [VārŚS, 1, 7, 2 14]
āmantraṇādi prāṇītāḥ saṃpraiṣān mārutīvarjaṃ nirmanthyaṃ pracaratimiḍām ity adhvaryur eva patnīsaṃyājaprabhṛti | [VārŚS, 1, 7, 2 15]
samāno hotā brahmāgnīdhraḥ utkaraḥ | [VārŚS, 1, 7, 2 16]
pañca saṃcarāṇyaindrāgno dvādaśakapālo māruty āmikṣā vāruṇy āmikṣā kāya ekakapālo vājinam iti havīṃṣi | [VārŚS, 1, 7, 2 17]
nirupteṣu pratiprasthātā tūṣṇīko yavān nyupyāmapeṣāṇāṃ karambhapātrāṇi karoti pratipuruṣaṃ yajamānasyaikaṃ cāṅguṣṭhaparvamātrāṇy ekoddhīni | [VārŚS, 1, 7, 2 18]
śamīparṇaiḥ pūrayitvā śeṣasya meṣaṃ ca meṣīṃ ca kurutaḥ | [VārŚS, 1, 7, 2 19]
niktābhir ūrṇābhir āveṣṭya paraḥśatāni śamīparṇāni ghāsaṃ nivapataḥ | [VārŚS, 1, 7, 2 20]
uttaraiḥ parigrāhaiḥ parigṛhya dakṣiṇasyā vedyā uttarasyāḥ śroṇyā adhy uttarasyā ā dakṣiṇād aṃsāt sphyena vedī sambhinatti | [VārŚS, 1, 7, 2 21]
pṛṣadājye gṛhṇītaḥ sakṛd upastīrya dvir dadhi dvir abhighārayet | [VārŚS, 1, 7, 2 22]
udvāsanavelāyām āmikṣayoḥ kharjūrasaktūn āvapataḥ | [VārŚS, 1, 7, 2 23]
mārutyāṃ pratiprasthātā meṣam avadadhāti vāruṇyām adhvaryur meṣīm | [VārŚS, 1, 7, 2 24]
āsādayantau vipariharataḥ | [VārŚS, 1, 7, 2 25]
vāruṇīniṣkāṣaṃ nidadhāti | [VārŚS, 1, 7, 2 26]
uttarasminn agnau saṃmṛṣṭe 'saṃmṛṣṭe dakṣiṇasmin pratiprasthātā patnīṃ pṛcchati katibhir mithunam acara iti | [VārŚS, 1, 7, 2 27]
satyaṃ vivācayiṣet | [VārŚS, 1, 7, 2 28]
yān nirdiśet tān varuṇo gṛhṇātv iti brūyāt | [VārŚS, 1, 7, 2 29]
praghāsyān havāmaha iti karambhapātrāṇy ādāya yajamānaḥ patnī cāpareṇa vihāram anuparikramya purastāt pratyañcau tiṣṭhantau śirasy ādhāya dakṣiṇasminn agnau śūrpeṇa juhutaḥ | [VārŚS, 1, 7, 2 30]
mo ṣū ṇa iti yajamānaḥ puronuvākyāṃ japati | [VārŚS, 1, 7, 2 31]
yad grāma ity ubhau yājyāṃ nigadya juhutaḥ | [VārŚS, 1, 7, 2 32]
akran karmeti vyutkrāmantāv anumantrayete | [VārŚS, 1, 7, 2 33]
adhvaryur vā juhuyād anvārabheyātām etau | [VārŚS, 1, 7, 2 34]
ājyabhāgābhyāṃ pracarya srukpāṇiḥ pratiprasthātākāṅkṣati yāvad adhvaryur aindrāgnaṣaṣṭhaiḥ pracarati | [VārŚS, 1, 7, 2 35]
mārutyāḥ pratiprasthātā pūrveṇāvadānena saha meṣīm avadyati vāruṇyā adhvaryur uttareṇa saha meṣam | [VārŚS, 1, 7, 2 36]
iḍāvatsarīyāṃ svastim āśāsa iti yajamāno japati | [VārŚS, 1, 7, 2 37]
mithunau gāvau dakṣiṇā | [VārŚS, 1, 7, 2 38]
samavanīya vājinaṃ bhakṣayaty upāste pratiprasthātā | [VārŚS, 1, 7, 2 39]
patnīsaṃyājān samiṣṭayajur adhvaryur juhoti yathā paśubandhe | [VārŚS, 1, 7, 2 40]
tūṣṇīṃ pratiprasthātā srucaṃ vikṣārayati | [VārŚS, 1, 7, 2 41]
vāruṇīniṣkāṣeṇa tuṣaiś cāvabhṛthaṃ yanti yathā some sāma ṛjīṣabhakṣaṇaṃ snānam iti parihāpya | [VārŚS, 1, 7, 2 42]
nivartayate | [VārŚS, 1, 7, 2 43.1]
yad gharmaḥ paryāvartayad antān pṛthivyā adhi | [VārŚS, 1, 7, 2 43.2]
agnis tigmeneti samānam | [VārŚS, 1, 7, 2 43.3]
{VārŚS, 1, 7, 3}
caturṣu māseṣu sākamedhāḥ | [VārŚS, 1, 7, 3 1]
pūrvāṃ paurṇamāsīm ānīkavatāyopavased uttarāṃ kraiḍinīyāya | [VārŚS, 1, 7, 3 2]
agnaye 'nīkavate prātar aṣṭākapālo marudbhyaḥ sāṃtapanebhyo madhyandine carur marudbhyo gṛhamedhebhyaḥ sarvāsāṃ dugdhe sāyam odana indrasya niṣkāṣaḥ | [VārŚS, 1, 7, 3 3]
yajuṣā vatsān apākaroti | [VārŚS, 1, 7, 3 4]
apavitre dohayati | [VārŚS, 1, 7, 3 5]
nedhmābarhiḥ saṃnahyati | [VārŚS, 1, 7, 3 6]
nopabhṛtyājyaṃ gṛhṇāti | [VārŚS, 1, 7, 3 7]
odanasya śaroniṣkāṣaṃ nidadhāti | [VārŚS, 1, 7, 3 8]
trīn odanān uddhṛtyotpūtān karoti | [VārŚS, 1, 7, 3 9]
na sāmidhenīr anvāha | [VārŚS, 1, 7, 3 10]
na prayājān yajati | [VārŚS, 1, 7, 3 11]
ājyabhāgābhyāṃ pracaryaudanānāṃ sakṛt sakṛt samavadāya pracarati | [VārŚS, 1, 7, 3 12]
iḍāntā bhavati | [VārŚS, 1, 7, 3 13]
amātyebhya odanān upaharanti | [VārŚS, 1, 7, 3 14]
prativeśam odanaṃ pacati | [VārŚS, 1, 7, 3 15]
tasya patny aśnāti | [VārŚS, 1, 7, 3 16]
ājyābhyajya suhitā vasanti | [VārŚS, 1, 7, 3 17]
odanān prativeśān pacante gāś ca ghnate | [VārŚS, 1, 7, 3 18]
savatsā gāvo vasanti | [VārŚS, 1, 7, 3 19]
prācīnarātre 'bhivānyāyā agnihotryāś ca vatsau badhnanti | [VārŚS, 1, 7, 3 20]
purā prātar agnihotrād gārhapatye śaroniṣkāṣapūrṇāṃ darvīṃ parāpatety ṛṣabham āhvayate | [VārŚS, 1, 7, 3 21]
yad ṛṣabho na rūyād brahmā brūyāj juhudhīti | [VārŚS, 1, 7, 3 22]
marudbhyaḥ krīḍibhyaḥ sākaṃ raśmibhiḥ saptakapālaṃ nirvapet pracared vā | [VārŚS, 1, 7, 3 23]
mahāhaviṣā yajate sottaravedim agniṃ praṇīya | [VārŚS, 1, 7, 3 24]
pañca saṃcarāṇy aindrāgno dvādaśakapāla indrāya vṛtraghne carur vaiśvakarmaṇa ekakapāla iti havīṃṣi | [VārŚS, 1, 7, 3 25]
purastāt sviṣṭakṛto 'gne ver hotram ity abhighārayati | [VārŚS, 1, 7, 3 26]
ṛṣabho dakṣiṇā | [VārŚS, 1, 7, 3 27]
{VārŚS, 1, 7, 4}
pitṛyajñe 'greṇa dakṣiṇāgniṃ vedim uddharati | [VārŚS, 1, 7, 4 1.1]
akhātā bhavati | [VārŚS, 1, 7, 4 2.1]
prāgudīcīnaṃ stambayajur harati | [VārŚS, 1, 7, 4 3.1]
samaṃ caturaśraṃ pariśrayati | [VārŚS, 1, 7, 4 4.1]
uttarāṃ prati vediśroṇiṃ dvāraṃ kurvanti | [VārŚS, 1, 7, 4 5.1]
ekolmukaṃ madhye vedyāḥ sādayati | [VārŚS, 1, 7, 4 6.1]
sa āhavanīyaḥ | [VārŚS, 1, 7, 4 7.1]
varṣīyo nityād barhir upamūlalūnaṃ varṣīyān idhmaḥ | [VārŚS, 1, 7, 4 8.1]
agreṇa nityam āhavanīyam atihāraḥ | [VārŚS, 1, 7, 4 9.1]
uttarato vedyāḥ pātrāṇi prayunakti | [VārŚS, 1, 7, 4 10.1]
dakṣiṇato nirvapati | [VārŚS, 1, 7, 4 11.1]
somāya pitṛmate ṣaṭkapālaḥ puroḍāśaḥ pitṛbhyo barhiṣadbhyo dhānāḥ pitṛbhyo 'gniṣvāttebhyo manthaḥ | [VārŚS, 1, 7, 4 12.1]
tūṣṇīkāṃs tryambakān puroḍāśān ekakapālān pratipuruṣaṃ yajamānasyaikādhikān | [VārŚS, 1, 7, 4 13.1]
prokṣaṇīstigrān yavān avaghnanti | [VārŚS, 1, 7, 4 14.1]
dakṣiṇārdhe gārhapatyasya puroḍāśaṃ śrapayaty uttarārdhe tryambakān | [VārŚS, 1, 7, 4 15.1]
dakṣiṇāgnau yavān bhṛjjati | [VārŚS, 1, 7, 4 16.1]
peṣaṇavelāyāṃ dhānā mantreṇa vibhajati | [VārŚS, 1, 7, 4 17.1]
abhivānyāyāḥ payasi manthaṃ dohana ikṣuśalākayā prasavyam āloḍayati | [VārŚS, 1, 7, 4 18.1]
śalākāsthaṃ manthaṃ karoti | [VārŚS, 1, 7, 4 19.1]
caturgṛhītāny ājyāny adhy adhi gārhapatyaṃ gṛhṇāti | [VārŚS, 1, 7, 4 20.1]
tūṣṇīṃ prastaram uddhavam ādatte | [VārŚS, 1, 7, 4 21.1]
samantaṃ barhis triḥ stṛṇan paryety ayā viṣṭheti | [VārŚS, 1, 7, 4 22.1]
trir astṛṇan pratiparyeti | [VārŚS, 1, 7, 4 23.1]
ekaikam abhyudāharaty udakumbham ājyenāgrataḥ pariṣecanāya | [VārŚS, 1, 7, 4 24.1]
agnaye devebhyaḥ pitṛbhyaḥ samidhyamānāyānubrūhīti saṃpreṣyati | [VārŚS, 1, 7, 4 25.1]
uśantas tvā havāmaha ity ekā sāmidhenī | [VārŚS, 1, 7, 4 26.1]
tasyāṃ trir uktāyāṃ sakṛd idhmam ādadhāti | [VārŚS, 1, 7, 4 27.1]
na hotāraṃ vṛṇīte nārṣeyam | [VārŚS, 1, 7, 4 28.1]
apabarhiṣaḥ prayājān yajati | [VārŚS, 1, 7, 4 29.1]
ājyabhāgābhyāṃ pracarya prācīnāvītāni kurvate | [VārŚS, 1, 7, 4 30.1]
vipariharanti havīṃṣi | [VārŚS, 1, 7, 4 31.1]
vipariyanty ṛtvijaḥ | [VārŚS, 1, 7, 4 32.1]
yathāsthānaṃ juhūḥ | [VārŚS, 1, 7, 4 33.1]
upabhṛd dhruve dakṣiṇe | [VārŚS, 1, 7, 4 34.1]
yathāsthānaṃ puroḍāśaṃ dakṣiṇā dhānā manthaṃ dakṣiṇataḥ | [VārŚS, 1, 7, 4 35.1]
āgnīdhraḥ pratyāśrāvayati | [VārŚS, 1, 7, 4 36.1]
aparo yajamānaḥ | [VārŚS, 1, 7, 4 37.1]
dakṣiṇato 'dhvaryur avadyati triś caturavadānasya catuḥ pañcāvadānasya | [VārŚS, 1, 7, 4 38.1]
udaṅṅ atikrāmaṃ somāya pitṛmate 'nu svadhety anuvācayati | [VārŚS, 1, 7, 4 39.1]
o svadhety āśrāvayati | [VārŚS, 1, 7, 4 40.1]
astu svadheti pratyāśrāvayati | [VārŚS, 1, 7, 4 41.1]
somaṃ pitṛmantaṃ svadheti saṃpreṣyati | [VārŚS, 1, 7, 4 42.1]
svadhā nama iti vaṣaṭkāraḥ | [VārŚS, 1, 7, 4 43.1]
dakṣiṇāmukho dakṣiṇārdhe juhoti | [VārŚS, 1, 7, 4 44.1]
etena dharmeṇa sviṣṭakṛdantaiḥ pracarati | [VārŚS, 1, 7, 4 45.1]
agniḥ kavyavāhana iti sviṣṭakṛt | [VārŚS, 1, 7, 4 46.1]
manthādīnām iḍām avadyati | [VārŚS, 1, 7, 4 47.1]
brahmāgnīdhro yajamāna ity avaghreṇa bhakṣayitveḍāṃ haviḥśeṣāṃś ca trīn piṇḍān kṛtvā sraktiṣu prasavyaṃ nidadhāti yathā piṇḍapitṛyajña uttarāṃ śroṇīṃ parihāpya | [VārŚS, 1, 7, 4 48.1]
tasyāṃ lepān nimārṣṭi | [VārŚS, 1, 7, 4 49.1]
atra pitaro mādayadhvam ity uktvā paretya susaṃdṛśaṃ tvā vayam ity āhavanīyam upatiṣṭhante | [VārŚS, 1, 7, 4 50.1]
yojā nv indra te harom iti praṇavena tāmyante | [VārŚS, 1, 7, 4 51.1]
yad antarikṣam iti gārhapatyam | [VārŚS, 1, 7, 4 52.1]
amīmadanta pitara iti pariśritaṃ prapadyāñjanābhyañjanadaśānihavanam iti kṛtvā pretana pitara iti trir apaḥ pariṣiñcan paryeti | [VārŚS, 1, 7, 4 53.1]
ayā viṣṭheti trir apariṣiñcan pratiparyeti | [VārŚS, 1, 7, 4 54.1]
akṣann amīmadanteti patnyagniṃ manasvatīś ca pratyāyanti | [VārŚS, 1, 7, 4 55.1]
agne tam adyāśvam iti gārhapatyam upatiṣṭhate | [VārŚS, 1, 7, 4 56.1]
apabarhiṣāv anuyājau yajati devau yaja yajeti saṃpreṣyati | [VārŚS, 1, 7, 4 57.1]
na patnīḥ saṃyājayanti na samiṣṭayajur juhoti | [VārŚS, 1, 7, 4 58.1]
samāpyeṣṭiṃ prāgudañcas tryambakair yajanti | [VārŚS, 1, 7, 4 59.1]
mūte puroḍāśān upavapanti | [VārŚS, 1, 7, 4 60.1]
ekolmukaṃ parācīnaṃ dhūpāyamānaṃ haranti | [VārŚS, 1, 7, 4 61.1]
ākhuṃ te rudra paśuṃ karomīty ākhukirau puroḍāśam ekam upavapati | [VārŚS, 1, 7, 4 62.1]
ekolmukaṃ catuṣpatha upasamādhāya puroḍāśānāṃ sakṛt sakṛt samavadāyāraṇyena palāśaparṇena madhyamena juhoty eṣa te rudra bhāga iti | [VārŚS, 1, 7, 4 63.1]
avāmba rudram adimahīti yajamāno 'mātyaiḥ sahāgniṃ paryeti | [VārŚS, 1, 7, 4 64.1]
patikāmāpi yāyāt | [VārŚS, 1, 7, 4 65.1]
bhago 'si bhagasyeṣa ity udasya pratilabhya yajamānāya samāvapanti | [VārŚS, 1, 7, 4 66.1]
patikāmāpi vā | [VārŚS, 1, 7, 4 67.1]
trir etena dharmeṇa | [VārŚS, 1, 7, 4 68.1]
yathāsvam upayāmam | [VārŚS, 1, 7, 4 69.1]
bheṣajaṃ gava iti dvitīyaṃ pariyanti | [VārŚS, 1, 7, 4 70.1]
tryambakaṃ yajāmaha iti tṛtīyam | [VārŚS, 1, 7, 4 71.1]
sugandhiṃ pativedanam | [VārŚS, 1, 7, 4 72.1]
urvārukam iva bandhanān mṛtyor mukṣīya māmṛtāt | [VārŚS, 1, 7, 4 72.2]
iti patikāmā | [VārŚS, 1, 7, 4 72.3]
yathāmnātam itare | [VārŚS, 1, 7, 4 73.1]
mūta upanahya vṛkṣa āsajati rudraiṣa te bhāga ity ubhayataḥ | [VārŚS, 1, 7, 4 74.1]
anapekṣamāṇāḥ pratyāyanti | [VārŚS, 1, 7, 4 75.1]
mārjanaṃ samidādhānam iti yathā paśubandhe | [VārŚS, 1, 7, 4 76.1]
prāpyādityaṃ ghṛte caruṃ nirvapati | [VārŚS, 1, 7, 4 77.1]
kraiḍiniprabhṛtyādityāntaṃ prāg astamayāt kriyeta | [VārŚS, 1, 7, 4 78.1]
saṃsthitāyāṃ paurṇamāsīṃ saṃsthāpya nivartayate | [VārŚS, 1, 7, 4 79.1]
yo 'syāḥ pṛthivyā adhi tvaci nivartayatyoṣadhīḥ | [VārŚS, 1, 7, 4 79.2]
agnis tigmeneti samānam | [VārŚS, 1, 7, 4 79.3]
{VārŚS, 1, 7, 5}
caturṣu māseṣu śunāsīryaṃ sadyaścaturahe māse vā | [VārŚS, 1, 7, 5 1.1]
pañca saṃcarāṇi vāyavyā yavāgūḥ pratidhug vendrāya śunāsīrāya dvādaśakapālaḥ saurya ekakapāla iti havīṃṣi | [VārŚS, 1, 7, 5 2.1]
sīraṃ dvādaśayogaṃ dakṣiṇoṣṭāro vānaḍvān ṣaḍyogaṃ sīram uṣṭārau vānaḍvāhau | [VārŚS, 1, 7, 5 3.1]
nivartayate | [VārŚS, 1, 7, 5 4.1]
yatra māsā ardhamāsā ṛtavaḥ parivatsarāḥ | [VārŚS, 1, 7, 5 4.2]
yena tena prajāpataya ījānaḥ saṃnivartayan | [VārŚS, 1, 7, 5 4.3]
tenāham asmi brahmaṇā nivartayāmi jīvase | [VārŚS, 1, 7, 5 4.4]
iti | [VārŚS, 1, 7, 5 4.5]
agnis tigmeneti samānam | [VārŚS, 1, 7, 5 4.6]
vaiśvadevenaiva yajeta paśukāmaḥ sahasraṃ paśūn prāpyottaraiḥ | [VārŚS, 1, 7, 5 5.1]
śunāsīryeṇa grāmakāmo 'nnādyakāmo vṛṣṭikāmaḥ paśukāmaḥ svargakāmo vā | [VārŚS, 1, 7, 5 6.1]
udakam anvavasāya tasyodakārthān kurvīta | [VārŚS, 1, 7, 5 7.1]
sāṃvatsarīkāṇi | [VārŚS, 1, 7, 5 8.1]
atra pañca saṃvatsarāṇyetena dharmeṇa phālgunārambhaṇān phālgunīsamāpanāṃs trīn saṃvatsarān iṣṭvā caitryārambhaṇau caitrīsamāpanau dvau yajeta | [VārŚS, 1, 7, 5 9.1]
atha paśumanti | [VārŚS, 1, 7, 5 10.1]
vaiśvadeve sanneṣu haviḥṣu yūpāya vaiśvadevaṃ paśum upākaroti | [VārŚS, 1, 7, 5 11.1]
yathākālam avipratiṣiddhān | [VārŚS, 1, 7, 5 12.1]
paśunā cāturmāsyakān dharmān karoti | [VārŚS, 1, 7, 5 13.1]
samānaṃ paśukarmottamāt prayājāt | [VārŚS, 1, 7, 5 14.1]
uttamena prayājena pracarati | [VārŚS, 1, 7, 5 15.1]
dhruvādīni havīṃṣy abhighārayati | [VārŚS, 1, 7, 5 16.1]
sahāmikṣāvapām abhighārayati | [VārŚS, 1, 7, 5 17.1]
ājyabhāgābhyāṃ pracarya havirbhiḥ pracarati | [VārŚS, 1, 7, 5 18.1]
sahāmikṣāvapena pracarati | [VārŚS, 1, 7, 5 19.1]
vapāyāḥ saṃpraiṣāḥ | [VārŚS, 1, 7, 5 20.1]
purastāt sviṣṭakṛtaḥ paśupuroḍāśena pracarati | [VārŚS, 1, 7, 5 21.1]
sahasviṣṭakṛtpraiṣavant saheḍā | [VārŚS, 1, 7, 5 22.1]
samānam āntāt paśukarma | [VārŚS, 1, 7, 5 23.1]
etenottarāṇi sahapañcasaṃcarāṇi parvāṇi vyākhyātāni | [VārŚS, 1, 7, 5 24.1]
vikārān vyākhyāsyāmaḥ | [VārŚS, 1, 7, 5 25.1]
varuṇapraghāseṣūbhayatra yūpau | [VārŚS, 1, 7, 5 26.1]
mārutaṃ pratiprasthātā paśum upākaroti vāruṇam adhvaryuḥ | [VārŚS, 1, 7, 5 27.1]
pratiprasthātuḥ paśau pūrvaṃ karmādhvaryor ārāt | [VārŚS, 1, 7, 5 28.1]
pratiprasthātāmikṣāvapena pūrvaṃ pracarati | [VārŚS, 1, 7, 5 29.1]
samānam ubhayoḥ karma | [VārŚS, 1, 7, 5 30.1]
ekā manotā | [VārŚS, 1, 7, 5 31.1]
pratiprasthātā paśunā pūrvaṃ pracarati | [VārŚS, 1, 7, 5 32.1]
paśuvarjam adhvaryoḥ saṃpraiṣāḥ | [VārŚS, 1, 7, 5 33.1]
samāneḍā | [VārŚS, 1, 7, 5 34.1]
sākamedheṣv indrāya vṛtraghne paśuḥ | [VārŚS, 1, 7, 5 35.1]
vāyave niyutvate śunāsīrye | [VārŚS, 1, 7, 5 36.1]
samānam anyat samānam anyat | [VārŚS, 1, 7, 5 37.1]
{VārŚS, 2, 1, 1}
prākṛtīṣu saṃsthāsu ṣoḍaśivarjam agnim uttaravedyāṃ cinvīta | [VārŚS, 2, 1, 1 1.1]
sāvitranāciketo vānagnir vottaravediṃ cinvīta sattrāhīneṣu | [VārŚS, 2, 1, 1 2.1]
taṃ ceṣyamāṇo 'māvāsyāyām upanīya havir juhūṃ prathamaṃ saṃmṛjyāṣṭagṛhītenājyena yuñjānaḥ prathamam iti sāvitrāṇy ūrdhvas tiṣṭhan juhoty ṛcā stomam iti dvitīyāṃ pūrṇāhutiṃ pūrṇām | [VārŚS, 2, 1, 1 3.1]
vaiṇavīm abhriṃ kalmāṣīṃ suṣirāṃ sāvitraprabhṛtibhir ādatte phalagraher vā vṛkṣasya | [VārŚS, 2, 1, 1 4.1]
imām agṛbhṇann ity aśvābhidhānīm ādāya pratūrtaṃ vājinn ity aśvam abhidadhāti | [VārŚS, 2, 1, 1 5.1]
yuñjāthāṃ rāsabhaṃ yuvam ity uttaraṃ gardabham | [VārŚS, 2, 1, 1 6.1]
yoge yoga ity aśvapūrvā valmīkām abhiyanti | [VārŚS, 2, 1, 1 7.1]
agniṃ purīṣyam aṅgirasvad acchema iti puruṣam āyāntam anumantrayate yena saṃgaccheta | [VārŚS, 2, 1, 1 8.1]
tam iti nirdiśati | [VārŚS, 2, 1, 1 9.1]
āgatya vājy adhvānam iti mṛdaṃ prāpya japati | [VārŚS, 2, 1, 1 10.1]
ākramya vājinn ity aśvena mṛdam ākramayati | [VārŚS, 2, 1, 1 11.1]
yaṃ dviṣyāt taṃ brūyād amum abhitiṣṭheti | [VārŚS, 2, 1, 1 12.1]
dyaus te pṛṣṭham ity aśvasya pṛṣṭham abhimṛśati | [VārŚS, 2, 1, 1 13.1]
utkrāma | [VārŚS, 2, 1, 1 14.1]
udakramīd ity utkrānte japati | [VārŚS, 2, 1, 1 14.2]
ā tvā jigharmīti pade hiraṇyaṃ nidhāyābhijuhoti | [VārŚS, 2, 1, 1 15.1]
pari vājapatir ity abhryā padaṃ parilikhati | [VārŚS, 2, 1, 1 16.1]
devasya tveti khanati | [VārŚS, 2, 1, 1 17.1]
apāṃ pṛṣṭham asīti puṣkaraparṇam āharati | [VārŚS, 2, 1, 1 18.1]
śarma ca stha iti kṛṣṇājinaṃ ca puṣkaraparṇaṃ ca saṃstṛṇāti | [VārŚS, 2, 1, 1 19.1]
vyacasvatī saṃvasethām ity uttaraloma kṛṣṇājinam adhastād adhi puṣkaraparṇe | [VārŚS, 2, 1, 1 20.1]
tayor mṛdaṃ saṃbharati purīṣyo 'sīti yajur uttarābhir gāyatrībhir brāhmaṇasyottarābhis triṣṭubbhī rājanyasyottarābhir jagatībhir vaiśyasya | [VārŚS, 2, 1, 1 21.1]
sarvatra yajuḥ | [VārŚS, 2, 1, 1 22.1]
yaṃ kāmayeta ṛdhnuyād iti tasya gāyatrībhiś ca triṣṭubbhiś cāṣṭabhiś ca saṃbharet | [VārŚS, 2, 1, 1 23.1]
ayaṃ te yonir ṛtviya iti saṃbhṛtam abhimṛśyāpo devīr iti sphyena khanati | [VārŚS, 2, 1, 1 24.1]
valmīkavapām ādhāya sujāto jyotiṣeti mauñjena dāmnopanahyaty arkamayeṇa vā | [VārŚS, 2, 1, 1 25.1]
ud u tiṣṭha svadhvarety udyacchati | [VārŚS, 2, 1, 1 26.1]
sajāto garbha iti harati | [VārŚS, 2, 1, 1 27.1]
sthiro bhava vīḍvaṅga iti gardabha ādadhāti | [VārŚS, 2, 1, 1 28.1]
bharann agnim iti yanti | [VārŚS, 2, 1, 1 29.1]
oṣadhayaḥ pratigṛbhṇīteti paristṛṇāti | [VārŚS, 2, 1, 1 30.1]
darbheṣu sādayati | [VārŚS, 2, 1, 1 31.1]
vi pājaseti visraṃsayati | [VārŚS, 2, 1, 1 32.1]
vi te muñcāmīti ca | [VārŚS, 2, 1, 1 32.2]
āpo hi ṣṭhety adbhir upasṛjati | [VārŚS, 2, 1, 1 33.1]
ajalomabhiḥ kṛṣṇājinalomabhir armakapālaiḥ śarkarābhiḥ sikatābhir veṇvaṅgārair iti lomavarjaṃ cūrṇakṛtair mitraḥ saṃsṛjyeti saṃsṛjati | [VārŚS, 2, 1, 1 34.1]
saṃsṛṣṭāso gvā patnī karoti | [VārŚS, 2, 1, 1 35.1]
makhasya śiro 'sīti piṇḍam abhimantrya vasavas tvā kṛṇvantv iti tryuddhiṃ caturaśrāṃ karoti | [VārŚS, 2, 1, 1 36.1]
uttame tṛtīye 'dityā rāsnāsīti rāsnāṃ karoti | [VārŚS, 2, 1, 1 37.1]
aśrīṇāṃ rāsnāyāś ca samavāye stanau kṛtvāditiṣ ṭe bilaṃ gṛbhṇātv iti dvāraṃ karoti | [VārŚS, 2, 1, 1 38.1]
kṛtvāya sā mahīm ity abhimantrya sikatāsu viṣajati | [VārŚS, 2, 1, 1 39.1]
śeṣasyāṣāḍhāṃ tryālikhitām iṣṭakāṃ karoti | [VārŚS, 2, 1, 1 40.1]
śuṣkām ukhāṃ vasavas tvā dhūpayantv ity aśvaśakena gārhapatye dhūpayati | [VārŚS, 2, 1, 1 41.1]
aditiṣ ṭveti gartaṃ khātvā devānāṃ tvā patnīr ity avadadhāti | [VārŚS, 2, 1, 1 42.1]
tūṣṇīm ukhāṃ pacanena paryukṣya dhiṣaṇā tvā devīty agninā saminddhe | [VārŚS, 2, 1, 1 43.1]
gnās tvā devīr iti pacyamānām anumantrayate | [VārŚS, 2, 1, 1 44.1]
mitraitāṃ ta ukhāṃ paridadāmy abhittyā eṣā mā bhedīti ca | [VārŚS, 2, 1, 1 44.2]
mitrasya carṣaṇīdhṛta ity āgāmam | [VārŚS, 2, 1, 1 45.1]
devas tvā savitodvapatv iti pakvām udvapati | [VārŚS, 2, 1, 1 46.1]
uttiṣṭha bṛhatī bhavety ucchrayati | [VārŚS, 2, 1, 1 47.1]
mitraitāṃ ta ity abhimantrya vasavas tvāchṛndantv ity ajakṣīreṇācchṛṇatti catuḥ | [VārŚS, 2, 1, 1 48.1]
vaiśyasya rājanyabandhor vā śira āharatīṣuhatasyāśanihatasya vā | [VārŚS, 2, 1, 1 49.1]
sapta māṣān upanyupya yamagāthā gāyati | [VārŚS, 2, 1, 1 50.1]
yo 'sya kauṣṭhya jagataḥ pārthivasyaika idvaśī | [VārŚS, 2, 1, 1 50.2]
yamaṃ bhaṅgaśravo gāya yo rājānaparodhyaḥ | [VārŚS, 2, 1, 1 50.3]
yamaṃ gāya bhaṅgaśravo yo rājānaparodhyaḥ | [VārŚS, 2, 1, 1 50.4]
aharaharnayamāno gām aśvaṃ puruṣaṃ yamaḥ | [VārŚS, 2, 1, 1 50.5]
vaivasvato na tṛpyati surāyā iva durmadaḥ | [VārŚS, 2, 1, 1 50.6]
yenāpo nadyo dhanvāni yena dyaur ugrā pṛthivī ca dṛḍhā | [VārŚS, 2, 1, 1 50.7]
iti | [VārŚS, 2, 1, 1 50.8]
valmīkavapāṃ saptadhā vitṛṇṇāṃ śirasaḥ sthāne pratinidadhāti | [VārŚS, 2, 1, 1 51.1]
ayaṃ yo 'si yasya ta idaṃ śira etena tvaṃ śīrṣaṇvānedhi | [VārŚS, 2, 1, 1 52.1]
idam asmākaṃ bhuje bhogyāya bhūyāt | [VārŚS, 2, 1, 1 52.2]
iti śira ādadīta | [VārŚS, 2, 1, 1 52.3]
{VārŚS, 2, 1, 2}
hiraṇyakeśān sudhurān hiraṇyākṣān ayaḥśaphān | [VārŚS, 2, 1, 2 1.1]
aśvān anaśvato dānaṃ yamo rājādhitiṣṭhati | [VārŚS, 2, 1, 2 1.2]
ity āharati | [VārŚS, 2, 1, 2 1.3]
pūrvamukhyāhṛtiḥ | [VārŚS, 2, 1, 2 2.1]
paurṇamāsyāṃ pañca paśūn ālabhate 'śvam ṛṣabhaṃ vṛṣṇiṃ bastaṃ prājāpatyaṃ tūparam iti muṣkarān | [VārŚS, 2, 1, 2 3.1]
upākaroti agnibhyaḥ kāmāya juṣṭam iti | [VārŚS, 2, 1, 2 4.1]
vaiśvānarīyo dvādaśakapālaḥ paśupuroḍāśaḥ | [VārŚS, 2, 1, 2 5.1]
caturviṃśatiṃ sāmidhenīḥ parācīr anvāha | [VārŚS, 2, 1, 2 6.1]
ekādaśa nityā upem asṛkṣīti tisraḥ samās tvāgna iti daśa | [VārŚS, 2, 1, 2 7.1]
amutra bhūyād ity āmayāvinaḥ | [VārŚS, 2, 1, 2 8.1]
rāye agne mahe tvā dānāya samidhīmahi | [VārŚS, 2, 1, 2 9.1]
īḍiṣvā hi mahi vṛṣann agne hotrāya pṛthivīm | [VārŚS, 2, 1, 2 9.2]
ity anāmayāvinaḥ | [VārŚS, 2, 1, 2 9.3]
hiraṇyagarbha ity āghāraḥ | [VārŚS, 2, 1, 2 10.1]
ūrdhvā asya samidha ity āprīḥ | [VārŚS, 2, 1, 2 11.1]
puruṣaśirasā saha paryagnikṛtvā tān paryagnikṛtān utsṛjya prājāpatyavarjaṃ śirāṃsi pracchidya yasmāddhradād iṣṭakāḥ kariṣyan syāt tasmin śarīrāṇi nyasya bahvyā mṛdā śirāṃsi pralipya prājāpatyena tantraṃ saṃsthāpayanti | [VārŚS, 2, 1, 2 12.1]
yady etān nālabheta vāyave niyutvate śvetaṃ tūparam ajam ālabheta | [VārŚS, 2, 1, 2 13.1]
prājāpatyo dvādaśakapālaḥ paśupuroḍāśaḥ | [VārŚS, 2, 1, 2 14.1]
samānam anyat | [VārŚS, 2, 1, 2 15.1]
āgnāvaiṣṇava ekādaśakapāla ādityebhyo ghṛte carur agnaye ca vaiśvānarāya dvādaśakapāla iti dīkṣaṇīyā | [VārŚS, 2, 1, 2 16.1]
samānam ā dīkṣāhutibhyaḥ pūrṇāhutivarjam | [VārŚS, 2, 1, 2 17.1]
ādhvarikīr hutvākūtam agnim iti ṣaḍ āgnikīr juhoti | [VārŚS, 2, 1, 2 18.1]
antataḥ pūrṇāhutiḥ | [VārŚS, 2, 1, 2 19.1]
purastād vācoyamasyāhavanīya ukhāṃ pravṛṇakti mā su bhitthā iti | [VārŚS, 2, 1, 2 20.1]
jātam avadadhyād ity āmnātāni kāmyāni | [VārŚS, 2, 1, 2 21.1]
āyann agnau samidha ādadhāti drvanna iti krumukaṃ ghṛtāktam | [VārŚS, 2, 1, 2 22.1]
prajāte parasyā adhi saṃvata ity audumbarīm | [VārŚS, 2, 1, 2 23.1]
paramasyāḥ parāvata iti vaikaṅkatīm | [VārŚS, 2, 1, 2 24.1]
yad agne yāni kāni ceti pañcabhiḥ pañcaudumbarīr aparaśuvṛkṇāḥ | [VārŚS, 2, 1, 2 25.1]
ye janeṣu malimlava iti vaikaṅkatīm | [VārŚS, 2, 1, 2 26.1]
daṃṣṭrābhyām ity āśvatthīm | [VārŚS, 2, 1, 2 27.1]
yo asmabhyam arātīyād iti tailvakīṃ yady abhicarati | [VārŚS, 2, 1, 2 28.1]
ud eṣāṃ bāhūn | [VārŚS, 2, 1, 2 29.1]
saṃśitaṃ ma ity audumbaryāṃ yajamānaṃ vācayati | [VārŚS, 2, 1, 2 29.2]
brahma kṣatram ity anādiṣṭavṛkṣām | [VārŚS, 2, 1, 2 30.1]
ukhye bhriyamāṇe vṛṣṭikāmasya yāḥ saurī raśmivatīs tāsāṃ tisṛbhis tisra āśvatthīḥ samidha ādadhyād bhrājasvatībhiḥ saurībhir avṛṣṭikāmasya | [VārŚS, 2, 1, 2 31.1]
yadi paśupatir abhimanyeta bhiṣagvatībhir āgneyībhiḥ | [VārŚS, 2, 1, 2 32.1]
yadi naśyed agne 'bhyāvartin | [VārŚS, 2, 1, 2 33.1]
agne 'ṅgiraḥ | [VārŚS, 2, 1, 2 33.2]
punar ūrjā | [VārŚS, 2, 1, 2 33.3]
saha rayyety upatiṣṭhate | [VārŚS, 2, 1, 2 33.4]
sauvarṇaṃ rukmaṃ pāśavantam ekaviṃśatinirbādham | [VārŚS, 2, 1, 2 34.1]
{VārŚS, 2, 1, 3}
dṛśāno rukma ity upariṣṭān nirbādhaṃ pratimuñcate | [VārŚS, 2, 1, 3 1.1]
naktoṣāseti kṛṣṇājinam | [VārŚS, 2, 1, 3 2.1]
suparṇo 'si garutmān ity abhyudyacchati | [VārŚS, 2, 1, 3 3.1]
prādeśamātrapādāratnimātraśīrṣṇyā mauñjaśikyaudumbary āsandī phalakāstīrṇā | [VārŚS, 2, 1, 3 4.1]
tasyāṃ ṣaḍudyāvaṃ mauñjaśikyam avadhāya | [VārŚS, 2, 1, 3 5.1]
māteva putraṃ pṛthivī purīṣyam agniṃ sve yonau bibhartūkhām | [VārŚS, 2, 1, 3 5.2]
tāṃ viśvair devair ṛtubhiḥ saṃvidānaḥ prajāpatir viśvakarmā yunaktu | [VārŚS, 2, 1, 3 5.3]
ity ādadhāti | [VārŚS, 2, 1, 3 5.4]
viśvā rūpāṇīti śikyapāśaṃ pratimuñcate | [VārŚS, 2, 1, 3 6.1]
naktoṣāseti kṛṣṇājinam | [VārŚS, 2, 1, 3 7.1]
suparṇo 'si garutmān ity ukhyam udgacchann uparinābhi viparivartayati | [VārŚS, 2, 1, 3 8.1]
viṣṇoḥ kramo 'sīti paryāyair yajamānaś caturaḥ kramān krāmati | [VārŚS, 2, 1, 3 9.1]
akrandad agnir iti kramāṇāṃ pāre japati | [VārŚS, 2, 1, 3 10.1]
dakṣiṇāvartate agne 'bhyāvartinn iti | [VārŚS, 2, 1, 3 11.1]
ā tvāhārṣam ity āvṛtya japati | [VārŚS, 2, 1, 3 12.1]
uduttamam iti śikyapāśam unmuñcate | [VārŚS, 2, 1, 3 13.1]
agre bṛhann uṣasām ity unmucya japati | [VārŚS, 2, 1, 3 14.1]
haṃsaḥ śuciṣad ity ādadhāti | [VārŚS, 2, 1, 3 15.1]
sannavatībhir upatiṣṭhate | [VārŚS, 2, 1, 3 16.1]
divas parīti ca vātsapreṇa | [VārŚS, 2, 1, 3 16.2]
rukmapratimocanādi vatsaprāntaṃ yajamānaḥ karoti | [VārŚS, 2, 1, 3 17.1]
anugamayaty āhavanīyam | [VārŚS, 2, 1, 3 18.1]
muṣṭikaraṇādyādhvarikeṇa dīkṣopāyo vyākhyātaḥ | [VārŚS, 2, 1, 3 19.1]
vyatyāsaṃ kramaṇaṃ vātsapreṇa karoti pūrvedyuḥ krāmaty uttaredyur vātsapram | [VārŚS, 2, 1, 3 20.1]
yena devā jyotiṣety ahar ahar ghṛtāktāṃ samidham ādadhāti | [VārŚS, 2, 1, 3 21.1]
annaṣata iti vratakāleṣv annāktām | [VārŚS, 2, 1, 3 22.1]
samidhāgnim iti cānaktām | [VārŚS, 2, 1, 3 23.1]
gāyatryā brāhmaṇasyādadhyāt pra prāyam agnir iti triṣṭubhā rājanyasya dvābhyāṃ gāyatrībhyāṃ vaiśyasya | [VārŚS, 2, 1, 3 24.1]
prayāsyann anasi vihāram ādadhāti | [VārŚS, 2, 1, 3 25.1]
ud u tvā viśve devā ity agnim udyacchati | [VārŚS, 2, 1, 3 26.1]
haṃsaḥ śuciṣad ity ādadhāti | [VārŚS, 2, 1, 3 27.1]
sannavatībhir upatiṣṭhate | [VārŚS, 2, 1, 3 28.1]
pred agna iti prayāpayati | [VārŚS, 2, 1, 3 29.1]
akrandad agnir iti sarjad abhimantrayate | [VārŚS, 2, 1, 3 30.1]
yady ukhā bhasmanā pratipūryeteṣṭakāsu kāryam | [VārŚS, 2, 1, 3 31.1]
purīṣe paśukāmaḥ kurvīta | [VārŚS, 2, 1, 3 32.1]
apsu yāyāvaraḥ pravapet | [VārŚS, 2, 1, 3 33.1]
āpo devīr iti prathayati | [VārŚS, 2, 1, 3 34.1]
prasadya bhasmanā | [VārŚS, 2, 1, 3 35.1]
punar āsadyeti bhasmamuṣṭī pratyāvapati | [VārŚS, 2, 1, 3 35.2]
punar ūrjā | [VārŚS, 2, 1, 3 36.1]
saha rayyeti nivṛtya bodhā me asyety upatiṣṭhate | [VārŚS, 2, 1, 3 36.2]
{VārŚS, 2, 1, 4}
dīkṣitasyeṣṭakāḥ kurvanty adīkṣitasya vā | [VārŚS, 2, 1, 4 1.1]
na tv evānālabdhaprājāpatyasya | [VārŚS, 2, 1, 4 2.1]
mṛnmayīs tryālikhitāś caturaśrā dakṣiṇāvṛtaḥ savyāvṛta ṛjulekhāś ca nirmanthyena lohinīḥ pacanty anvāhāryapacanena vā | [VārŚS, 2, 1, 4 3.1]
samāptāsu dīkṣāsu kramavātsapre | [VārŚS, 2, 1, 4 4.1]
tasyā etattinati devayajanam adhyavasyati | [VārŚS, 2, 1, 4 5.1]
āhavanīyadeśe gārhapatyaṃ cinoti | [VārŚS, 2, 1, 4 6.1]
maṇḍalaṃ caturaśraṃ vā vyāyāmamātraṃ vimāyoddhatyādbhir avokṣya yo no agniḥ | [VārŚS, 2, 1, 4 7.1]
mayi gṛhṇāmīti japati | [VārŚS, 2, 1, 4 7.2]
citaḥ stha paricitaḥ sthety ekaviṃśatyā śarkarābhiḥ pariśrayati | [VārŚS, 2, 1, 4 8.1]
agner bhasmāsīti sikatā nivapati | [VārŚS, 2, 1, 4 9.1]
saṃjñānam asīty ūṣān nyupya vyūhati | [VārŚS, 2, 1, 4 10.1]
ayaṃ so agnir iti prabhṛtibhiś catasro madhye prācīr upadadhāti | [VārŚS, 2, 1, 4 11.1]
iḍām agne | [VārŚS, 2, 1, 4 12.1]
ayaṃ te yonir ṛtviya iti dve samīcī purastāc cid asi tayā devatayāṅgirasvad dhruvā sīdeti | [VārŚS, 2, 1, 4 12.2]
paricid asīti dve samīcī paścāt | [VārŚS, 2, 1, 4 13.1]
trayodaśa ca lokaṃpṛṇāḥ | [VārŚS, 2, 1, 4 14.1]
pṛṣṭo divīti cātvāladeśāt purīṣam āhṛtya vyūhati | [VārŚS, 2, 1, 4 15.1]
evaṃ sarvāś cinoti | [VārŚS, 2, 1, 4 16.1]
pañcacitikaṃ prathamaṃ tricitikaṃ dvitīyam ekacitikaṃ tṛtīyam | [VārŚS, 2, 1, 4 17.1]
sarvatra vaikacitikam | [VārŚS, 2, 1, 4 17.2]
saṃcite samitaṃ saṃkalpethām ity ukhyaṃ nivapati | [VārŚS, 2, 1, 4 18.1]
māteva putram iti śikyād ukhāṃ vimuñcate | [VārŚS, 2, 1, 4 19.1]
na riktām avekṣate | [VārŚS, 2, 1, 4 20.1]
pratyagdakṣiṇā nairṛtībhir yanti | [VārŚS, 2, 1, 4 21.1]
yad asya pāra iti śikyam ādatte | [VārŚS, 2, 1, 4 22.1]
tisras tuṣapakvāḥ kṛṣṇā iṣṭakāḥ svakṛta iriṇe 'sunvantam iti tisṛbhiḥ parāṃ parām upadadhāti | [VārŚS, 2, 1, 4 23.1]
na tayādevataṃ karoti | [VārŚS, 2, 1, 4 24.1]
yaṃ te devīti śikyam adhivapati | [VārŚS, 2, 1, 4 25.1]
rukmasūtram āsandīm iti nidhāya yad asya pāre rajasa ity apaḥ pariṣiñcan paryeti | [VārŚS, 2, 1, 4 26.1]
bhūtyai nama ity uktvā nivṛtya | [VārŚS, 2, 1, 4 27.1]
śaṃ no devīr abhiṣṭaya āpo bhavantu pītaye | [VārŚS, 2, 1, 4 27.2]
śaṃ yor abhisravantu naḥ | [VārŚS, 2, 1, 4 27.3]
iti parogoṣṭhaṃ mārjayante | [VārŚS, 2, 1, 4 27.4]
anapekṣamāṇāḥ pratyāyanti | [VārŚS, 2, 1, 4 28.1]
niveśana iti gārhapatyam upatiṣṭhante | [VārŚS, 2, 1, 4 29.1]
yena devā jyotiṣety āhavanīyaṃ yajamānaḥ saminddhe | [VārŚS, 2, 1, 4 30.1]
prāyaṇīyāprabhṛti samānam opasadbhyaḥ | [VārŚS, 2, 1, 4 31.1]
pūrvāhṇikīm upasadaṃ kṛtvā yūpaṃ chittvā vediṃ kṛtvāgniṃ vidadhāti saptapuruṣaṃ trīn prācaś caturas tiryak | [VārŚS, 2, 1, 4 32.1]
puruṣamātrāṇi pakṣapucchāni bhavanti | [VārŚS, 2, 1, 4 33.1]
ātmā catuḥpuruṣo bhavati | [VārŚS, 2, 1, 4 34.1]
aratniṃ pakṣayor atyupadadhāti | [VārŚS, 2, 1, 4 35.1]
prādeśamātraṃ pucche vitastiṃ vā | [VārŚS, 2, 1, 4 36.1]
prajāpatiṣ ṭvā sādayatu tayā devatayāṅgirasvaddhruvā sīdeti vihitasya madhyaṃ vimṛśya sajūr abda iti darbhastambe hiraṇye ca madhye 'gniṃ juhoti | [VārŚS, 2, 1, 4 37.1]
dvādaśayuktena sīreṇāgniṃ kṛṣati ṣaḍyuktena vā | [VārŚS, 2, 1, 4 38.1]
{VārŚS, 2, 1, 5}
saṃ varatrā dadhātana nir āhāvān kṛṇotana | [VārŚS, 2, 1, 5 1.1]
siñcāmahā avaṭam udriṇaṃ vayaṃ viśvāhājasram akṣitam | [VārŚS, 2, 1, 5 1.2]
niṣkṛtāhāvam avaṭaṃ suvaratraṃ suṣecanam | [VārŚS, 2, 1, 5 1.3]
udriṇaṃ siñce akṣitam | [VārŚS, 2, 1, 5 1.4]
iti yugavaratrāṇi sambadhnāti | [VārŚS, 2, 1, 5 1.5]
pūṣā yunaktv iti yunakti | [VārŚS, 2, 1, 5 2.1]
lāṅgalaṃ pavīravam iti kṛṣati | [VārŚS, 2, 1, 5 3.1]
pucchād adhi śiraḥ śirastaḥ pucchaṃ pucchataḥ śiras tisraḥ sītāḥ sampādayati | [VārŚS, 2, 1, 5 4.1]
etena dharmeṇa dakṣiṇāvarto dakṣiṇasmāt pakṣād uttaram uttarasyāḥ śroṇyā dakṣiṇam aṃsaṃ dakṣiṇasyā uttaram | [VārŚS, 2, 1, 5 5.1]
dvādaśa sītāḥ sampādya prāca utsṛjanti vimucyadhvam aghnyā iti | [VārŚS, 2, 1, 5 6.1]
visṛjyādhvaryave vaikarṣaṇān dadāti | [VārŚS, 2, 1, 5 7.1]
kṛṣṭe sarvānnāni yavāṃś ca madhūdyutān vapati yā oṣadhaya iti caturdaśabhiḥ | [VārŚS, 2, 1, 5 8.1]
yasya na vapet tan manasā dhyāyet | [VārŚS, 2, 1, 5 9.1]
tasyedhme 'pi kuryāt | [VārŚS, 2, 1, 5 10.1]
ye vanaspatīnām āptaphalās teṣām agnīṣomīyāyedhme saṃnahyet | [VārŚS, 2, 1, 5 11.1]
śiṣṭān manasā dhyāyet | [VārŚS, 2, 1, 5 12.1]
vyutkṛṣṭo loṣṭādistebhyo yathāhṛtāṃ madhyāya saṃbharati mā no hiṃsīd iti catasṛbhiḥ | [VārŚS, 2, 1, 5 13.1]
yāṃ janatāṃ kṣudhyantīm icchet tāṃ pratīṣam ūrjam ity uktvādadīta | [VārŚS, 2, 1, 5 14.1]
yathā manyeta tasyāṃ nihaniṣyatīty evam upakrameta | [VārŚS, 2, 1, 5 15.1]
kāmaṃ kāmadughe dhukṣveti loṣṭān kṛṣṭāṃ cābhimṛśati | [VārŚS, 2, 1, 5 16.1]
vyāghāraṇāntām uttaravediṃ karoti | [VārŚS, 2, 1, 5 17.1]
agnir uttaravediḥ | [VārŚS, 2, 1, 5 18.1]
etena dharmeṇāparimitābhiḥ śarkarābhir agniṃ pariśrayati | [VārŚS, 2, 1, 5 19.1]
vajraṃ kṛṇudhvaṃ sa hi vo nṛpāṇo varma sīvyadhvaṃ bahulā pṛthūni | [VārŚS, 2, 1, 5 20.1]
puraḥ kṛṇudhvam āyasīr adhṛṣṭā mā vaḥ susroc camaso dṛṃhata tam | [VārŚS, 2, 1, 5 20.2]
pari triviṣṭapadhvaraṃ yāty agnī rathīr iva | [VārŚS, 2, 1, 5 20.3]
ā deveṣu prayo dadhat | [VārŚS, 2, 1, 5 20.4]
pari vājapatir iti pariśritam abhimantryāgne tava śravo vaya iti sikatā nivapati | [VārŚS, 2, 1, 5 20.5]
saṃjñānam asīty ūṣān nyupyāpyāyasva | [VārŚS, 2, 1, 5 21.1]
saṃ te payāṃsīti vyūhati | [VārŚS, 2, 1, 5 21.2]
sītāmadhye kumbheṣṭakā upadadhāti ṣaṭkumbhā dve dve kṛpaṃ ca kṛṣṇī ca catasro 'pacataḥ svayamātṛṇṇāloke dve dikṣu sam anyā yantīti yajuṣo ṣaṭ | [VārŚS, 2, 1, 5 22.1]
prathamayādbhiḥ pūrayitvottarābhir dvādaśopadhāya dvābhyām upatiṣṭheta | [VārŚS, 2, 1, 5 23.1]
divi śrayasveti naivāraṃ caruṃ payasi śṛtam upadadhāti | [VārŚS, 2, 1, 5 24.1]
{VārŚS, 2, 1, 6}
sūdadohasā saha lokaṃpṛṇāḥ sarveṣṭakāsu tayā devatayā karoti | [VārŚS, 2, 1, 6 1]
śīrṣāvyavasesthāpyaya iti loko madhye svayamātṛṇṇālokaḥ | [VārŚS, 2, 1, 6 2]
varjayet kṛṣṇāṃ bhinnām alakṣmīm iti | [VārŚS, 2, 1, 6 3]
dakṣiṇāvṛdbhir dakṣiṇaṃ puccham upadadhāti savyāvṛdbhir uttaram ṛjulekhābhir doṣam | [VārŚS, 2, 1, 6 4]
agreṇāhavanīyam ānaḍuhe carmaṇi mukhyāś citīnām āsādya saṃpreṣyati cityagnibhya ity upāṃśu praṇīyamānebhyo 'nubrūhīty uccaiḥ | [VārŚS, 2, 1, 6 5]
prācīm anu pradiśam iti praṇayati | [VārŚS, 2, 1, 6 6]
aśvapūrvā yanti | [VārŚS, 2, 1, 6 7]
uttaraṃ pucchāpyayaṃ pratyākramya indra sānasiṃ rayim ity ākramaṇam upadadhāti | [VārŚS, 2, 1, 6 8]
purastāt prācīnās tena svayamātṛṇṇālokam abhyasthāṃ viśvā ity ākramayati | [VārŚS, 2, 1, 6 9]
prāñcaṃ prakramayya pratyañcam abhyāvartayati | [VārŚS, 2, 1, 6 10]
tapo yonir asīti pade puṣkaraparṇam upadadhāty apāṃ pṛṣṭham asīti ca | [VārŚS, 2, 1, 6 11]
adhastān nābhipuṣkaraparṇe rukmaṃ brahma jajñānam iti paścāt pāśam adhastān nirbādhaṃ sādayati | [VārŚS, 2, 1, 6 12]
kṛṇuṣva pāja iti pañcabhir akṣṇayā vyāghārayati | [VārŚS, 2, 1, 6 13]
hiraṇyagarbha iti rukme sauvarṇaṃ puruṣam uttānam upadadhāti | [VārŚS, 2, 1, 6 14]
drapsaś caskandety abhimantrya namo 'stu sarpebhya iti tisṛbhir anudiśati vyāghārayati ca yathā rukmam | [VārŚS, 2, 1, 6 15]
ayam agniḥ sahasriṇa iti srucaṃ kārṣmaryamayīṃ ghṛtasya pūrṇāṃ dakṣiṇataḥ sādayati bhuvo yajñasyeti dadhna audumbarīm uttarataḥ | [VārŚS, 2, 1, 6 16]
tejo 'sīti hiraṇyeṣṭakāṃ śarkarāṃ svayamātṛṇṇām aśvenopaghrāpya bhūr bhuvaḥ svar ity abhimantrya dhruvāsi dharuṇeti cāviduṣā saha brāhmaṇena prajāpatiṣ ṭvā sādayatv iti puruṣe sādayati | [VārŚS, 2, 1, 6 17]
puruṣasyāsye chidraṃ karoti | [VārŚS, 2, 1, 6 18]
bhūr iti prācīm udūhediti brāhmaṇavyākhyātam | [VārŚS, 2, 1, 6 19]
cittiṃ juhomīty ātṛṇṇe juhoti | [VārŚS, 2, 1, 6 20]
pṛthivīm ākramiṣam iti yajamānaṃ vācayati | [VārŚS, 2, 1, 6 21]
yajamāno 'viduṣe varaṃ dadāty avidvān adhvaryave | [VārŚS, 2, 1, 6 22]
yās te agna ārdrā yonaya iti kulāyinīm | [VārŚS, 2, 1, 6 23]
kāṇḍāt kāṇḍād iti dūrveṣṭakāṃ loṣṭaṃ dūrvāmiśraṃ saṃsṛṣṭaṃ svayamātṛṇṇāyāḥ | [VārŚS, 2, 1, 6 24]
yās te agne sūrye ruca iti vāmabhṛtaṃ hiraṇyaśakalāv adhyūhya | [VārŚS, 2, 1, 6 25]
virāḍ jyotir adhārayad bhūr asi bhuvanasya reta iti retaḥsicam | [VārŚS, 2, 1, 6 26]
svarāḍ jyotir adhārayad bhūr asi bhuvanasya reta iti dvitīyām | [VārŚS, 2, 1, 6 27]
samrāḍ jyotir adhārayad iti tṛtīyām | [VārŚS, 2, 1, 6 28]
prathamāyāṃ citau yūna upadadhyān madhyamāyāṃ vivayaso vihṛtā sthavirasya | [VārŚS, 2, 1, 6 29]
putrī cinvīteti dvayor brāhmaṇam | [VārŚS, 2, 1, 6 30]
bṛhaspatiṣ ṭvā sādayatu pṛthivyāḥ pṛṣṭhe jyotiṣmatīm iti viśvajyotiṣam | [VārŚS, 2, 1, 6 31]
udapurā nāmāsīti maṇḍalām avadadhyāt | [VārŚS, 2, 1, 6 32]
ṛtavyā upadadhāti madhuś ca mādhavaś ceti paryāyair dve dve cityāṃ cityāṃ catasro madhyamāyām | [VārŚS, 2, 1, 6 33]
dve dve paryāyeṇāgner antaḥśleṣo 'sīty anuṣajet | [VārŚS, 2, 1, 6 34]
gharmeṣṭakā upadhāyāṣāḍhāsīty aṣāḍhām | [VārŚS, 2, 1, 6 35]
kūrmaṃ kacchapaṃ matsyaṃ dadhnā madhunā ghṛtena madhu vātā ṛtāyata iti tisṛbhiḥ samājyāpāṃ tvā gahmant sādayāmīty abhimantrya mahī dyaur iti purastāt pratyañcaṃ sādayati | [VārŚS, 2, 1, 6 36]
audumbaram ulūkhalamusalaṃ prādeśamātraṃ catuḥsrakti | [VārŚS, 2, 1, 6 37]
{VārŚS, 2, 1, 7}
yac ciddhi tvaṃ gṛhe gṛha ulūkhalaka yujyase | [VārŚS, 2, 1, 7 1.1]
iha dyumattamaṃ vada jayatām iva dundubhiḥ | [VārŚS, 2, 1, 7 1.2]
iti vrīhīn avahatya sahavrīhy upadadhāti idaṃ viṣṇur iti dakṣiṇataḥ purastāt svayamātṛṇṇāyāḥ | [VārŚS, 2, 1, 7 1.3]
ukhāṃ sikatābhiḥ pūrayati dadhnā madhunā ghṛtena vā agne yukṣvā hi ye tava | [VārŚS, 2, 1, 7 2.1]
yukṣvā hi devahūtamān iti saṃhitābhyām abhijuhoti | [VārŚS, 2, 1, 7 2.2]
viṣādya naktoṣāsā | [VārŚS, 2, 1, 7 3.1]
syūtā devebhir ity ādatte | [VārŚS, 2, 1, 7 3.2]
pṛthivi pṛthivyāṃ sīdeti sādayaty uttarataḥ purastāt svayamātṛṇṇāyā yāvaty ulūkhalam | [VārŚS, 2, 1, 7 4.1]
samitsravantīti dadhnā madhumiśreṇa śirāṃsi pūrayitvā chidreṣu hiraṇyaśakalān apyasyati ṛce tveti dakṣiṇasmin karṇacchidre ruce tveti savye bhāse tveti dakṣiṇasminn akṣicchidre jyotiṣe tveti savye 'bhūd idam iti dakṣiṇasmin nāsikāchidre 'gner vaiśvānarasyeti savye 'gnis tejasety āsye rukmo varcasety avakartane | [VārŚS, 2, 1, 7 5.1]
sahasradā asīti puruṣaśiro 'bhimantryādityaṃ garbham ity ukhāyām uttānam upadadhāti paścād avakartanataḥ | [VārŚS, 2, 1, 7 6.1]
citraṃ devānām ity ardharcābhyām akṣicchidrayor hutvā paścāt puruṣaśirasaḥ puruṣacitim upadadhāti puruṣasya pratimām | [VārŚS, 2, 1, 7 7.1]
mā chanda iti dvādaśa paryāyāḥ | [VārŚS, 2, 1, 7 8.1]
teṣāṃ tisras tisra ekaikena | [VārŚS, 2, 1, 7 9.1]
tena chandasety anuṣajet | [VārŚS, 2, 1, 7 10.1]
vātasya jūtim iti pūrvārdhe 'śvaśira uttarābhis tisṛbhir yathāsamāmnātam itarāṇi paścārdhe gośiro dakṣiṇārdhe 'viśira uttarārdhe bastaśiraḥ | [VārŚS, 2, 1, 7 11.1]
imaṃ mā hiṃsīr iti pañcabhir utsargair upadhānānupūrveṇopatiṣṭheta | [VārŚS, 2, 1, 7 12.1]
yady ekaṃ syād anuparihāram upadadhyāl lokān vopatiṣṭhetotsargaiś ca | [VārŚS, 2, 1, 7 13.1]
uttaram aṃsaṃ svayamātṛṇṇāyāntareṇa saṃcared aṃsaśirāṃsi tvaṃ yaviṣṭheti saṃvatsarīṃ japati | [VārŚS, 2, 1, 7 14.1]
sarpaśira uttarasminn aṃsa upadhāya namo 'stu sarpebhya iti tisṛbhir anudiśati | [VārŚS, 2, 1, 7 15.1]
apāṃ tvemant sādayāmīti pañcadaśāpasyāḥ pañca pañcābhita upadadhāti | [VārŚS, 2, 1, 7 16.1]
chandasyāḥ pañcottarataḥ | [VārŚS, 2, 1, 7 17.1]
ayaṃ purobhūr iti pañcāśataṃ prāṇabhṛtaḥ pañcabhiḥ paryāyair daśa daśaikena | [VārŚS, 2, 1, 7 18.1]
prathamaṃ daśavargaṃ purastād upadadhāty atha dvitīyaṃ paścāt tṛtīyaṃ dakṣiṇataś caturtham uttarato madhye pañcamam | [VārŚS, 2, 1, 7 19.1]
āyuṣe prāṇaḥ saṃtataḥ prāṇāpānaṃ saṃtanv iti pañcāśataṃ saṃyato daśabhiḥ paryāyaiḥ pañca pañcaikena | [VārŚS, 2, 1, 7 20.1]
prācī dig ity atimātrā yathā prāṇabhṛtaḥ pañcāśatam upadhāya vratam upadadhāti | [VārŚS, 2, 1, 7 21.1]
{VārŚS, 2, 1, 8}
saṃyac ca pracetāś cāgneḥ somasya sūryasya te te 'dhipatayas te yaṃ dviṣmo yaś ca no dveṣṭi tam eṣāṃ jambhe dadhāmi | [VārŚS, 2, 1, 8 1.1]
ugrā ca bhīmā ca pitṝṇāṃ yamasyendrasya te te 'dhipatayas te yaṃ dviṣmo yaś ca no dveṣṭi tam eṣāṃ jambhe dadhāmi | [VārŚS, 2, 1, 8 1.2]
prācī ca pratīcī ca vasūnāṃ rudrāṇām ādityānāṃ te te 'dhipatayas te yaṃ dviṣmo yaś ca no dveṣṭi tam eṣāṃ jambhe dadhāmi | [VārŚS, 2, 1, 8 1.3]
yantrī ca yamanī ca mitrāvaruṇayor mitrasya dhātus te te 'dhipatayas te yaṃ dviṣmo yaśca no dveṣṭi tam eṣāṃ jambhe dadhāmi | [VārŚS, 2, 1, 8 1.4]
dhruvā ca pṛthivī ca savitur marutāṃ varuṇasya te te 'dhipatayas te yaṃ dviṣmo yaśca no dveṣṭi tam eṣāṃ jambhe dadhāmi | [VārŚS, 2, 1, 8 1.5]
urvī cādhipatnī ca bṛhaspater viśveṣāṃ devānāṃ te te 'dhipatayas te yaṃ dviṣmo yaś ca no dveṣṭi tam eṣāṃ jambhe dadhāmi | [VārŚS, 2, 1, 8 1.6]
iti vaiśvadevīḥ prathamā vratasya | [VārŚS, 2, 1, 8 1.7]
prācyā tvā diśā sādayāmīti pañcātmeṣṭakā ekaikāṃ lokeṣu | [VārŚS, 2, 1, 8 2.1]
indro dadhīco asthabhir iti daśātharvaśiro nava pūrvārdha ekāṃ madhye | [VārŚS, 2, 1, 8 3.1]
tisro gāyatrīḥ purastād āyāhi suṣumā hi ta iti | [VārŚS, 2, 1, 8 4.1]
rathantaraṃ dve dve tisraḥ kṛtvopadadhāti | [VārŚS, 2, 1, 8 5.1]
abhi tvā śūra nonumo 'dugdhā iva dhenavaḥ | [VārŚS, 2, 1, 8 5.2]
īśānam asya jagataḥ svardṛśam īśānam indra tasthuṣaḥ | [VārŚS, 2, 1, 8 5.3]
na tvāvaṃ anyo divyo na pārthivo na jāto na janiṣyate | [VārŚS, 2, 1, 8 5.4]
aśvāyanto maghavann indra vājino gavyantas tvā havāmahe | [VārŚS, 2, 1, 8 5.5]
iti rathantaram | [VārŚS, 2, 1, 8 5.6]
dve dve cityām upadadhāti | [VārŚS, 2, 1, 8 6.1]
tvām agne vṛṣabhaṃ cekitānaṃ punaryuvānaṃ janayann upāgām | [VārŚS, 2, 1, 8 7.1]
asthūri nau gārhapatyāni santu tigmena nas tejasā saṃśiśādhi | [VārŚS, 2, 1, 8 7.2]
ity ṛṣabham upadhāya lokaṃpṛṇayā citiṃ saṃchādayati | [VārŚS, 2, 1, 8 7.3]
cityāṃ cityāṃ hiraṇyaśakalam apyasyati | [VārŚS, 2, 1, 8 8.1]
aśvaṃ śyāvam ālabhate | [VārŚS, 2, 1, 8 9.1]
pṛṣṭo divīti cātvālāt purīṣam atihṛtya vyūhati | [VārŚS, 2, 1, 8 10.1]
agnihomacitihomān juhoti | [VārŚS, 2, 1, 8 11.1]
agne kahyeti pañcāgnihomāḥ | [VārŚS, 2, 1, 8 12.1]
yā te iṣur iti sarvatrānuṣajet | [VārŚS, 2, 1, 8 13.1]
teṣām ekaikena cityāṃ cityāṃ juhoti | [VārŚS, 2, 1, 8 14.1]
yo apsv antar agnir iti pañca citihomāḥ | [VārŚS, 2, 1, 8 15.1]
agne devaṃ ihāvaha jajñāno vṛktabarhiṣe | [VārŚS, 2, 1, 8 16.1]
asi hotā na īḍyaḥ | [VārŚS, 2, 1, 8 16.2]
aganma mahā namasā yaviṣṭhaṃ yo dīdāya samiddhaḥ sve duroṇe | [VārŚS, 2, 1, 8 16.3]
citrabhānuṃ rodasī antar urvī svāhutaṃ viśvataḥ pratyañcam | [VārŚS, 2, 1, 8 16.4]
medhākāraṃ vidathasya prasādhanam agniṃ hotāraṃ paribhūtamaṃ matim | [VārŚS, 2, 1, 8 16.5]
tvām arthasya haviṣaḥ samānamittvāṃ maho vṛṇate nānyaṃ tvat | [VārŚS, 2, 1, 8 16.6]
manuṣvat tvā nidhīmahi manuṣvat samidhīmahi | [VārŚS, 2, 1, 8 16.7]
agne manuṣvad aṅgiro devān devayate yaja | [VārŚS, 2, 1, 8 16.8]
agnirhi vājinaṃ viśe dadāti viśvacarṣaṇiḥ | [VārŚS, 2, 1, 8 16.9]
agnī rāye svābhuvaṃ sa prīto yāti vīryam iṣaṃ stotṛbhya ābhara | [VārŚS, 2, 1, 8 16.10]
iti pañca | [VārŚS, 2, 1, 8 16.11]
tāsām ekaikayā citiṃ citim abhimṛśaty agne dhāmānīti ca | [VārŚS, 2, 1, 8 17.1]
vrataprabhṛtyabhimarśanāntaṃ sarvacitiṣu | [VārŚS, 2, 1, 8 18.1]
anūpasadam agniṃ cinvanti cinvanti | [VārŚS, 2, 1, 8 19.1]
{VārŚS, 2, 2, 1}
aśvaṃ śvetam ālabhan citīr upadadhāti | [VārŚS, 2, 2, 1 1.1]
dhruvakṣitir iti pañcāśvinīr lokeṣu | [VārŚS, 2, 2, 1 2.1]
upadhāyartavyā upadadhāti pañca pañcottarāḥ sajūr devair iti paryāyaiḥ | [VārŚS, 2, 2, 1 3.1]
sajūr ṛtubhir iti purastāt paryāyāṇām anuṣajet sajūr devair vayunādhair ity upariṣṭāt | [VārŚS, 2, 2, 1 4.1]
prāṇaṃ me pāhīty ṛtavyāsu vāyavyā anūpadadhītāpaḥ pinveti vāyavyāsvapasyāḥ kṣatraṃ vaya ity apasyāsu tapaścāc catasraḥ purastād upadhāyottaraiḥ paryāyaiḥ pañca pañcābhita upadadhāti | [VārŚS, 2, 2, 1 5.1]
vyākhyātāḥ sārvacitikāḥ | [VārŚS, 2, 2, 1 6.1]
tṛtīyām upadadhāti | [VārŚS, 2, 2, 1 7.1]
indrāgnī avyathamānām iti svayamātṛṇṇām abhimantrya viśvakarmā tvā sādayatv antarikṣasya pṛṣṭhe | [VārŚS, 2, 2, 1 8.1]
antarikṣaṃ yaccheti sādayati | [VārŚS, 2, 2, 1 8.2]
nātrāvidvān na varadānam | [VārŚS, 2, 2, 1 9.1]
antarikṣam ākramiṣam iti yajamānaṃ vācayati | [VārŚS, 2, 2, 1 10.1]
jyotir asi jyotir me yaccheti hiraṇyeṣṭakāṃ rājñy asi prācī dig iti pañca diśyā lokeṣūpadhāya retaḥsicaṃ retaḥsicau vā viśvakarmā tvā sādayatv antarikṣasya pṛṣṭhe jyotiṣmatīm iti viśvajyotiṣam aparājitā nāmāsīti maṇḍalāṃ sādayati | [VārŚS, 2, 2, 1 11.1]
āyur me pāhīti daśa purastād upadhāyottaraiḥ paryāyair dvādaśa dvādaśābhita upadadhāti | [VārŚS, 2, 2, 1 12.1]
mūrdhāsi rāḍ iti sapta purastād yantrī rāḍ iti sapta paścāt | [VārŚS, 2, 2, 1 13.1]
samīcīr akṣṇayā dveṣyasya | [VārŚS, 2, 2, 1 14.1]
vyākhyātāḥ sārvacitikāḥ | [VārŚS, 2, 2, 1 15.1]
caturthīm upadadhāti | [VārŚS, 2, 2, 1 16.1]
āśus trivṛd iti purastād vyomā saptadaśa iti dakṣiṇato bhāntaḥ pañcadaśa ity uttarato dharuṇa ekaviṃśa iti paścāt pratūrtir aṣṭādaśa iti ṣoḍaśa śeṣeṇopadhāyartavye upadhāyaikayā stuvateti saptadaśa sṛṣṭīr upadhāya ṛtūnāṃ patnīti pañcadaśa vyuṣṭīr upadadhāti | [VārŚS, 2, 2, 1 17.1]
vyākhyātāḥ sārvacitikāḥ | [VārŚS, 2, 2, 1 18.1]
pañcamīm upadadhāti | [VārŚS, 2, 2, 1 19.1]
agne jātān iti paścāc catuścatvāriṃśī stoma ity uttarato 'gneḥ purīṣam iti madhye | [VārŚS, 2, 2, 1 20.1]
catvāriṃśatam evaś chanda iti prathamaṃ daśavargaṃ purastād upadadhāty atha dvitīyaṃ paścāt tṛtīyaṃ dakṣiṇataś caturtham uttarataḥ | [VārŚS, 2, 2, 1 21.1]
raśminā kṣayāya kṣayaṃ jinveti trayastriṃśataṃ stomabhāgāṃś caturaḥ sapta vargān dakṣiṇata upadhāya pañca lokeṣūpadadhāti | [VārŚS, 2, 2, 1 22.1]
rājñy asi prācī dig iti pañca nākasado lokeṣu | [VārŚS, 2, 2, 1 23.1]
ayaṃ puro harikeśa iti pañcacūḍāḥ pañca nākasatsv adhyupadadhāti paścāt prācīm uttamām | [VārŚS, 2, 2, 1 24.1]
purovātasanir asīti pañca vṛṣṭisanayo lokeṣu saṃyānyāv upadhāyāmbā ca bulā ceti ṣoḍaśa | [VārŚS, 2, 2, 1 25.1]
yenā ṛṣaya iti tribhir anuvākair ekatriṃśatam amṛtam | [VārŚS, 2, 2, 1 26.1]
tapo yonir ity aṣṭau ṛcā tvā chandasā sādayāmīti ca | [VārŚS, 2, 2, 1 27.1]
dūtaṃ vo viśvavedasam iti pañca | [VārŚS, 2, 2, 1 28.1]
chandaścitim upadadhāty ayam agniḥ sahasriṇa iti tisro gāyatrīḥ purastāt | [VārŚS, 2, 2, 1 29.1]
tisras tisro 'bhita upadadhāti | [VārŚS, 2, 2, 1 30.1]
triṣṭubbhir dakṣiṇataḥ | [VārŚS, 2, 2, 1 30.2]
jagatībhiḥ paścāt | [VārŚS, 2, 2, 1 30.3]
anuṣṭubbhir uttarataḥ | [VārŚS, 2, 2, 1 30.4]
paṅktibhiḥ purastād upadadhāti | [VārŚS, 2, 2, 1 31.1]
bṛhatībhir dakṣiṇataḥ | [VārŚS, 2, 2, 1 31.2]
uṣṇigbhiḥ paścāt | [VārŚS, 2, 2, 1 31.3]
kakubbhir uttarataḥ | [VārŚS, 2, 2, 1 31.4]
{VārŚS, 2, 2, 2}
bhadro no agnir āhuto bhadrā rātiḥ subhago bhadro adhvaraḥ | [VārŚS, 2, 2, 2 1.1]
bhadrā uta praśastayaḥ | [VārŚS, 2, 2, 2 1.2]
bhadrā uta praśastayo bhadraṃ manaḥ kṛṇuṣva vṛtratūrye | [VārŚS, 2, 2, 2 1.3]
yenā samatsu sāsahi | [VārŚS, 2, 2, 2 1.4]
yenā samatsu sāsahy ava sthirā tanuhi bhūri śardhatām | [VārŚS, 2, 2, 2 1.5]
vanemā te abhiṣṭibhiḥ | [VārŚS, 2, 2, 2 1.6]
iti | [VārŚS, 2, 2, 2 1.7]
virājaḥ preddho agne | [VārŚS, 2, 2, 2 2.1]
imo agna iti | [VārŚS, 2, 2, 2 2.2]
agniṃ naro dīdhitibhir araṇyor hastacyutī janayanta praśastam | [VārŚS, 2, 2, 2 2.3]
dūredṛśaṃ gṛhapatim atharyum | [VārŚS, 2, 2, 2 2.4]
iti | [VārŚS, 2, 2, 2 2.5]
agne tam adyeti dakṣiṇataḥ | [VārŚS, 2, 2, 2 3.1]
agniṃ hotāraṃ manya ity aticchandasaḥ paścāt | [VārŚS, 2, 2, 2 3.2]
tvaṃ no agne | [VārŚS, 2, 2, 2 4.1]
sa tvaṃ no agne | [VārŚS, 2, 2, 2 4.2]
taṃ tvā śociṣṭha dīdivaḥ | [VārŚS, 2, 2, 2 4.3]
adhā hyagne | [VārŚS, 2, 2, 2 4.4]
evā hy agna iti dvipadā uttarataḥ | [VārŚS, 2, 2, 2 4.5]
retaḥsicam upadhāya parameṣṭhī tvā sādayatu divaḥ pṛṣṭhe jyotiṣmatīm iti viśvajyotiṣam | [VārŚS, 2, 2, 2 5.1]
adhidyaur nāmāsīti maṇḍalām | [VārŚS, 2, 2, 2 6.1]
ṛtavye upadhāya tam upadadhāti | [VārŚS, 2, 2, 2 7.1]
yavā ayavā iti sapta | [VārŚS, 2, 2, 2 8.1]
pṛthivy asi janmaneti pañcabhir anuvākair ekonasaptatiḥ | [VārŚS, 2, 2, 2 9.1]
yā devyasīṣṭaka iti purastāt paryāyāṇām anuṣajed upaśīvarīty upariṣṭāt | [VārŚS, 2, 2, 2 10.1]
ṛce tvā | [VārŚS, 2, 2, 2 11.1]
ruce tvā | [VārŚS, 2, 2, 2 11.2]
dyute tvā | [VārŚS, 2, 2, 2 11.3]
bhāse tvā | [VārŚS, 2, 2, 2 11.4]
jyotiṣe tveti pañcabhir ghṛtapiṇḍān | [VārŚS, 2, 2, 2 11.5]
pūrṇā paścād uta pūrṇā purastād un madhyataḥ paurṇamāsī jigāya | [VārŚS, 2, 2, 2 12.1]
tasyāṃ devāya saṃviśaty uttame nāka iha mādayatām | [VārŚS, 2, 2, 2 12.2]
iti paurṇamāsīm | [VārŚS, 2, 2, 2 12.3]
kṛttikā nakṣatram iti nakṣatreṣṭakāḥ purastāt pratīcīr ūnatriṃśatam | [VārŚS, 2, 2, 2 13.1]
agne rucaḥ sthety anuṣajet | [VārŚS, 2, 2, 2 13.2]
purastād viśākhasyāmāvāsyā subhagety amāvāsyām upariṣṭād bharaṇīnāṃ paurṇamāsīm amāvāsyāṃ ca | [VārŚS, 2, 2, 2 14.1]
ṛṣabham upadhāya lokaṃpṛṇayā citiṃ saṃchādayati | [VārŚS, 2, 2, 2 15.1]
svar asi svar me yaccheti hiraṇyeṣṭakām | [VārŚS, 2, 2, 2 16.1]
parameṣṭhī tvā sādayatu divaḥ pṛṣṭhe vyacasvatīm iti svayamātṛṇṇām adhvaryuḥ prothadaśva iti vikarṇīṃ śarkarāṃ pratiprasthātā yugapad upadhattaḥ | [VārŚS, 2, 2, 2 17.1]
divam ākramiṣam iti yajamānaṃ vācayati | [VārŚS, 2, 2, 2 18.1]
na svayamātṛṇṇām upavapati | [VārŚS, 2, 2, 2 19.1]
purīṣaprabhṛti samānam | [VārŚS, 2, 2, 2 20.1]
jānudaghnaṃ prathamaṃ cinvānaś cinvīta nābhidaghnaṃ dvitīyaṃ cubukadaghnaṃ tṛtīyaṃ tato na jyāyāṃsam | [VārŚS, 2, 2, 2 21.1]
sāhasraṃ prathamaṃ dvisāhasraṃ dvitīyaṃ trisāhasraṃ tṛtīyam | [VārŚS, 2, 2, 2 22.1]
saṃcitaṃ sahasreṇa hiraṇyaśakalaiḥ prokṣati pañcadhā vibhajya sahasrasya māsīti paryāyaiḥ | [VārŚS, 2, 2, 2 23.1]
sāhasro 'si sahasrāya tvety anuṣajet | [VārŚS, 2, 2, 2 24.1]
{VārŚS, 2, 2, 3}
vasavas tvā rudraiḥ paścāt pāntv iti ghṛtena prokṣati purastāt pratyaṅmukhas tiṣṭhann uttaraiḥ paryāyair anukrāman | [VārŚS, 2, 2, 3 1.1]
nitānas tvā māruto marudbhir uttarataḥ pātu | [VārŚS, 2, 2, 3 2.1]
ādityās tvā purastād viśvair devaiḥ pāntu | [VārŚS, 2, 2, 3 2.2]
pitaras tvā yamarājānaḥ pitṛbhir dakṣiṇataḥ pāntu | [VārŚS, 2, 2, 3 2.3]
devendras tvendrajyeṣṭhā varuṇarājāno 'dhastāc copariṣṭāc ca pāntu | [VārŚS, 2, 2, 3 2.4]
iti madhye | [VārŚS, 2, 2, 3 2.5]
imā me agnā iṣṭakā dhenavaḥ santv ity abhimantrya śatarudriyaṃ juhoty arkaparṇenājakṣīreṇa gavīdhukāsaktūn kṛtvā ṣaḍḍhā vibhajyottarāparasyām iṣṭakāyām udaṅ tiṣṭhannātyadvohann agniṃ namas te rudra manyava itiprabhṛtinā namaḥ senābhyaḥ senānībhyaś ca vo nama ityantena jānudaghne | [VārŚS, 2, 2, 3 3.1]
namo rathibhya itiprabhṛtinā namo medhyāya ca vidyutyāya cetyantena nābhidaghne | [VārŚS, 2, 2, 3 4.1]
namo varṣyāya cāvarṣyāya cetiprabhṛtinā pratyavarohebhyas tṛtīyam āsyadaghne | [VārŚS, 2, 2, 3 5.1]
namo astu rudrebhyo ye divīti trīn pratyavarohān | [VārŚS, 2, 2, 3 6.1]
āsyadaghnādīn yajamānaṃ vācayan teṣu deśeṣu juhoti | [VārŚS, 2, 2, 3 7.1]
asaṃcare 'rkaparṇaṃ nyasyati | [VārŚS, 2, 2, 3 8.1]
yaṃ dviṣyāt tasya paśūnāṃ saṃcare nyasyed iti brāhmaṇavyākhyātam | [VārŚS, 2, 2, 3 8.2]
gāvīdhukaṃ caruṃ payasi śṛtam upadadhāti tasyām eveṣṭakāyāṃ | [VārŚS, 2, 2, 3 9.1]
yo rudro 'psu yo 'gnau ya oṣadhīṣu | [VārŚS, 2, 2, 3 9.2]
yo rudro viśvā bhuvanāviveśa tasmai rudrāya namo 'stu devāya | [VārŚS, 2, 2, 3 9.3]
iti | [VārŚS, 2, 2, 3 9.4]
tisṛdhanvam ayācito brāhmaṇāya dadāti | [VārŚS, 2, 2, 3 10.1]
aśmann ūrjam ity udakumbhenāgniṃ triḥ pariṣicya triḥ pratiparyeti | [VārŚS, 2, 2, 3 11.1]
yady abhicared etad eva yajur iti brāhmaṇavyākhyātam | [VārŚS, 2, 2, 3 12.1]
āgneyapāvamānyāṃ gāyatraṃ gāyati śirasi rathantaraṃ dakṣiṇasmin pakṣe | [VārŚS, 2, 2, 3 13.1]
bṛhad uttarasmin | [VārŚS, 2, 2, 3 13.2]
vāmadevyaṃ dakṣiṇasyāṃ śroṇyām | [VārŚS, 2, 2, 3 13.3]
pucche yajñāyajñiyam | [VārŚS, 2, 2, 3 13.4]
prajāpater hṛdayam anṛcam apipakṣe | [VārŚS, 2, 2, 3 13.5]
arkyaiḥ sāmabhir arkaṃ pariṣṭuvanti | [VārŚS, 2, 2, 3 14.1]
stutaṃ hotānuśaṃsati | [VārŚS, 2, 2, 3 15.1]
iṣṭo yajño bhṛgubhir ity āgnikaṃ samiṣṭayajur yajamānaṃ vācayati | [VārŚS, 2, 2, 3 16.1]
avakāṃ vetasaśākhāṃ maṇḍūkam iti vaṃśe prabadhya samudrasya tvāvakayeti saptabhir agniṃ parikarṣati | [VārŚS, 2, 2, 3 17.1]
prāṇo māṇḍuke | [VārŚS, 2, 2, 3 18.1]
vikarṣaṇaṃ saṃlupyotkare nyasyati | [VārŚS, 2, 2, 3 19.1]
kṛṣṇājinasyopānahau pratimucya namas te harasa ity ārohati | [VārŚS, 2, 2, 3 20.1]
pañcagṛhīta ājye pañca hiraṇyaśakalān prāsya svayamātṛṇṇāṃ pañcakṛtvo 'kṣṇayā vyāghārayati druṣade vaḍ iti paryāyaiḥ | [VārŚS, 2, 2, 3 21.1]
dvābhyām uttamaṃ madhye | [VārŚS, 2, 2, 3 22.1]
dadhnā madhumiśreṇāgniṃ vyavokṣaty annapata iti darbhagurumuṣṭinā | [VārŚS, 2, 2, 3 23.1]
prāṇadā ity avarohati | [VārŚS, 2, 2, 3 24.1]
vyavokṣaṇāntaṃ kṛtvottame pravargyānuvākyena gaṇena paścārdhe caturtham īdṛṅ ceti pañcamīm īdṛkṣāsa iti ṣaṣṭhīm indraṃ daivīr viśa iti saptamīm | [VārŚS, 2, 2, 3 25.1]
yadi kāmayeta viśā kṣatraṃ hanyām iti brāhmaṇavyākhyātam | [VārŚS, 2, 2, 3 26.1]
{VārŚS, 2, 2, 4}
vasor dhārāṃ juhoti | [VārŚS, 2, 2, 4 1.1]
samudrād ūrmir iti sūktena ghṛtam abhimantryaudumbaryā mahatyā srucā paścāc camasaḥ srukpātreṇa saṃchāditasya mṛdāhitāyām ādyaṃ camasa āsiñcati | [VārŚS, 2, 2, 4 2.1]
vaiśvānarīye dhārāṃ pātayaty agnāviṣṇū sajoṣaseti japitvā vicchinnām | [VārŚS, 2, 2, 4 3.1]
vājaś ca ma iti pañcānuvākān yajamānaṃ vācayati | [VārŚS, 2, 2, 4 4.1]
ekā ca tisraś cā trayastriṃśataś catasraś cāṣṭau ceti caturabhyāsenāṣṭācatvāriṃśataḥ | [VārŚS, 2, 2, 4 5.1]
dhenuś cānaḍvāṃś cety uktvāyuryajñena kalpata itiprabhṛtinā svar mūrdhā svāhā vaiyaśanaḥ svāhā vyaśanāntyaḥ svāhāntyo bhauvanaḥ svāhā bhuvanasya pataye 'dhipataye svāheti svar devā agāmāmṛtā abhūma prajāpateḥ prajā abhūma svāhety antena dhārā | [VārŚS, 2, 2, 4 5.2]
agnau srucam anupraharati | [VārŚS, 2, 2, 4 6.1]
yad ājyam ucchiṣyate tasmiṃś catuḥśarāvam odanaṃ paktvā madhyataḥkāribhyo dadāti catasraś ca dhenūḥ | [VārŚS, 2, 2, 4 7.1]
vājaprasavyaṃ juhoti vājāya svāheti trayodaśāhutīḥ | [VārŚS, 2, 2, 4 8.1]
sarvāṇi grāmyāṇy āraṇyāny ājyena prayutyaudumbareṇa sruveṇa juhoty agne acchā vadeha na ity aṣṭau viśve no adyeti ṣaṭ | [VārŚS, 2, 2, 4 9.1]
hutvā hutvā pātryāṃ saṃpātān avanayaty abhiṣekāya | [VārŚS, 2, 2, 4 10.1]
agreṇābhiṣiñcaty āsandyāṃ kṛṣṇājine brahmavarcasakāmaṃ bastājine paśukāmam | [VārŚS, 2, 2, 4 11.1]
devasya tveti bṛhaspatim iti brāhmaṇam indram iti rājanyaṃ bhavam iti vaiśyam | [VārŚS, 2, 2, 4 12.1]
dvādaśagṛhītena rāṣṭrabhṛto juhoty ṛtāṣāḍ iti ṣaḍbhiḥ paryāyair dve paryāyeṇa | [VārŚS, 2, 2, 4 13.1]
sa na idaṃ brahma kṣatraṃ pātv ity anuṣajet | [VārŚS, 2, 2, 4 13.2]
amṛḍaya iti rājanyasyottamāṃ kuryāt prajāpatiḥ parameṣṭhīti vaiśyasya | [VārŚS, 2, 2, 4 14.1]
sa no bhuvanasya pata iti rathamukhe daśa | [VārŚS, 2, 2, 4 15.1]
prakṣālitaśirasaṃ ratham adhy agniṃ dhārayanti | [VārŚS, 2, 2, 4 16.1]
pratyaṅmukhe prathamaṃ dve dve dikṣv anuparihāraṃ paścātprāṅmukhe dvitīyam | [VārŚS, 2, 2, 4 17.1]
tato hutvādhvaryor āvasathaṃ haranti | [VārŚS, 2, 2, 4 18.1]
taṃ dakṣiṇāyāḥ kāle yajamāno 'nudiśati | [VārŚS, 2, 2, 4 19.1]
trīn vātahomān añjalinā parigrāhaṃ juhoti samudro 'si nabhasvān iti paryāyaiḥ | [VārŚS, 2, 2, 4 20.1]
pṛṣṭhyābarhiḥprabhṛti samānam ā dhiṣṇyān nivapati | [VārŚS, 2, 2, 4 21.1]
upeṣviṣṭakā dadhāti vaihavīr āvartayan | [VārŚS, 2, 2, 4 22.1]
aśmanavamā āgnīdhra ekaviṃśatiṃ hotriya ekādaśa brāhmaṇācchaṃsye ṣaṇ mārjālīye 'ṣṭāṣṭāv itareṣu | [VārŚS, 2, 2, 4 23.1]
agnīṣomīyasya paśupuroḍāśam agnaye gṛhapataya ity aṣṭau devasvāṃ havīṃṣy anunirvapati sarvapṛṣṭhyāṃ cāgnaye gāyatrāyeti daśahaviṣam | [VārŚS, 2, 2, 4 24.1]
{VārŚS, 2, 2, 5}
śvo bhūte paridhīn paridhāyāgniṃ yunajmīti dakṣiṇaṃ pakṣam abhimṛśatīmau te pakṣāv ity uttaram indur dakṣa ity ātmānam | [VārŚS, 2, 2, 5 1.1]
ekayūpa aikādaśinān upākaroti yady ekāho bhavati | [VārŚS, 2, 2, 5 2.1]
hiraṇyasthālaṃ śatamānasya madhunaḥ pūrṇaṃ dakṣiṇābhiḥ sahātiharanti mantravargam | [VārŚS, 2, 2, 5 3.1]
tac citraṃ devānām iti yajamāno 'vekṣyāśvenāvaghrāpya brāhmaṇāya dadāti | [VārŚS, 2, 2, 5 4.1]
purastād yajñāyajñiyasya divo mūrdhāsīty apsumatībhyām agniṃ saṃmṛśati | [VārŚS, 2, 2, 5 5.1]
imaṃ stanaṃ madhumantaṃ dhayāpāṃ prapīnam agne salilasya madhye | [VārŚS, 2, 2, 5 6.1]
utsaṃ juṣasva madhumantam ūrmiṃ samudryaṃ sadanam āviveśa svāhā | [VārŚS, 2, 2, 5 6.2]
iti paridhivimokam abhijuhoti | [VārŚS, 2, 2, 5 6.3]
vi te muñcāmīti ca | [VārŚS, 2, 2, 5 6.4]
samāropayan yās te agne | [VārŚS, 2, 2, 5 7.1]
yā vo devāḥ | [VārŚS, 2, 2, 5 7.2]
rucaṃ no dhehi | [VārŚS, 2, 2, 5 7.3]
tat tvā yāmīty āhutīr juhoti samīcī nāmāsīti dve madhuś ca | [VārŚS, 2, 2, 5 7.4]
svayaṃ kṛṇvāna iti pañcabhir ājyaṃ hiraṇyagarbha ity aṣṭau hutvā pratyavarohati | [VārŚS, 2, 2, 5 7.5]
punar manaḥ punar āyur nā āgāt punaḥ prāṇaḥ punar ākūtam āgāt | [VārŚS, 2, 2, 5 7.6]
punaś cakṣuḥ punaḥ śrotraṃ ma āgāt | [VārŚS, 2, 2, 5 7.7]
vaiśvānaro 'dabdhas tanūpā apabādhatāṃ duritāni viśvā | [VārŚS, 2, 2, 5 7.8]
uruśaṃsa mā nā āyuḥ pra moṣīḥ | [VārŚS, 2, 2, 5 7.9]
iti | [VārŚS, 2, 2, 5 7.10]
dīkṣayā tvāpaṃ tapasā tvāpaṃ satyayā tvāpaṃ vaśayā tvāpam avabhṛthena tvāpam iti yajamāno 'gnim upatiṣṭhate | [VārŚS, 2, 2, 5 8.1]
agniṃ citvā na rāmām upeyād dvitīyaṃ citvā nānyasya bhāryāṃ tṛtīyaṃ citvā na kāṃcana | [VārŚS, 2, 2, 5 9.1]
yady upeyān maitrāvaruṇyāmikṣayā yajeta | [VārŚS, 2, 2, 5 10.1]
agniṃ citvā maitrāvaruṇyāmikṣayā yajeta sautrāmaṇyā vā | [VārŚS, 2, 2, 5 11.1]
agnicidvasotmībhayā...rta pāpaṃ kīrtayen na kaṃcana pratyavarohet | [VārŚS, 2, 2, 5 12.1]
saṃvatsaraṃ na varṣati dhāved yāvajjīvaṃ vā | [VārŚS, 2, 2, 5 13.1]
ye 'gnayaḥ purīṣiṇa āviṣṭāḥ pṛthivīm anu | [VārŚS, 2, 2, 5 14.1]
teṣām asi tvam uttamaḥ pra no jīvātave suva | [VārŚS, 2, 2, 5 14.2]
iti proṣya svāgnim upatiṣṭhate upa tvāgne dive diva iti tṛcenānyeṣām | [VārŚS, 2, 2, 5 14.3]
yadi citvā prayāyād yam anantaraṃ somam āharet tasmin punaś citim upadadhāti | [VārŚS, 2, 2, 5 15.1]
aṣṭau nānāmantrāḥ | [VārŚS, 2, 2, 5 16.1]
saṃsthitayoḥ pūrvāhṇikyoḥ pravargyopasador yenā ṛṣaya ity aṣṭāv upadadhāty aṣṭau ca lokaṃpṛṇāḥ | [VārŚS, 2, 2, 5 17.1]
pṛṣṭo divīti cātvālāt purīṣam atihṛtya vyūhati | [VārŚS, 2, 2, 5 18.1]
samānam anyat | [VārŚS, 2, 2, 5 19.1]
prathamaṃ cinvāno madhyamāyāṃ citāv upadadhāti stomā nānāmantrāḥ prāg lokaṃpṛṇāyāḥ | [VārŚS, 2, 2, 5 20.1]
dvitīyaṃ cinvāna uttamāyāṃ prāg lokaṃpṛṇāyāḥ | [VārŚS, 2, 2, 5 21.1]
yady agnicid anagnicityaṃ somam āhared ekaviṃśatim upadadhītāṣṭau nānāmantrās trayodaśa ca lokaṃpṛṇāḥ | [VārŚS, 2, 2, 5 22.1]
ayaṃ te yonir ṛtviya ity agniṃ saṃmṛśati | [VārŚS, 2, 2, 5 23.1]
yadi tāpaścitam āharet saṃvatsaraṃ dīkṣito bhavati saṃvatsaram upasadbhiś carati | [VārŚS, 2, 2, 5 24.1]
purastād upasadām āgneyam aṣṭākapālaṃ nirvaped aindram ekādaśakapālam | [VārŚS, 2, 2, 5 25.1]
dāśatayais tv āgneyaiḥ sūktaiḥ pratisūktam iṣṭakā upadadhāti | [VārŚS, 2, 2, 5 26.1]
abhijid viśvajid vā saṃsthā brāhmaṇavyākhyātā brāhmaṇavyākhyātā | [VārŚS, 2, 2, 5 27.1]
{VārŚS, 3, 1, 1}
brāhmaṇo rājanyo vā śaradi vājapeyena yajeta | [VārŚS, 3, 1, 1 1]
ṣoḍaśikī rājakrayaṇī | [VārŚS, 3, 1, 1 2]
saptadaśa dīkṣās tisra upasadaḥ | [VārŚS, 3, 1, 1 3]
kṛte vare dakṣiṇasya havirdhānasya paścādakṣam upayāmebhyaḥ kharaṃ karoti | [VārŚS, 3, 1, 1 4]
havirdhānagate some surāṃ droṇaṃ vālam ity apareṇa dvāreṇa prapādayati | [VārŚS, 3, 1, 1 5]
pratiprasthātuḥ surāyāḥ karma | [VārŚS, 3, 1, 1 6]
khādiraś caturasro yūpaḥ saptadaśāratniḥ | [VārŚS, 3, 1, 1 7]
godhūmapiṣṭānāṃ caṣālaṃ samaṃ yūpāgreṇa | [VārŚS, 3, 1, 1 8]
raśanāsthāne saptadaśabhir vasābhir veṣṭayati | [VārŚS, 3, 1, 1 9]
śvo bhūte vājapeyasaṃsthā | [VārŚS, 3, 1, 1 10]
deva savitariti savanamukheṣu juhoti | [VārŚS, 3, 1, 1 11]
hiraṇyasraja ṛtvijaḥ somaiḥ pracaranti | [VārŚS, 3, 1, 1 12]
āgrayaṇasthālīṃ prayujya pañca khādirāṇi vāyavyāni pātrāṇi prayunakti | [VārŚS, 3, 1, 1 13]
ṣoḍaśipatrāṃ prayujya saptadaśa khādirāṇi vāyavyāni saptadaśa mārttikān upayāmān | [VārŚS, 3, 1, 1 14]
atipāvyamāne droṇe vālaṃ vitatya surām atipāvayati punātu te parisrutam iti | [VārŚS, 3, 1, 1 15]
āgrāyaṇaṃ gṛhītvā pañcaindrān atigrāhyān gṛhṇāti upayāmagṛhīto 'si druṣadaṃ tveti paryāyaiḥ kuvid aṅgeti saptadaśa prājāpatyān ayā viṣṭheti saptadaśa surāgrahān | [VārŚS, 3, 1, 1 16]
pūrvo 'dhvaryur gṛhṇāti | [VārŚS, 3, 1, 1 17]
puro 'kṣam adhvaryuḥ somagrahān sādayati paścādakṣaṃ pratiprasthātā suropayāmān | [VārŚS, 3, 1, 1 18]
vyatyāsaṃ gṛhṇītaḥ | [VārŚS, 3, 1, 1 19]
paśūn upākaroty āgneyam ajam aindrāgnam ajam aindraṃ vṛṣṇiṃ sārasvatīṃ meṣīṃ sārasvataṃ meṣaṃ mārutīṃ pṛśniṃ vaśāṃ saptadaśa prājāpatyān śyāmāṃs tūparān ajān ekarūpān sārasvatīṃ meṣīm apannadatīm | [VārŚS, 3, 1, 1 20]
paryagnikṛtānām āgneyaprabhṛtīnāṃ caturṇāṃ vapābhiḥ pracarantītarān pariśāyanti | [VārŚS, 3, 1, 1 21]
mādhyandinīyān savanīyān anu naivāraṃ caruṃ nirvapati bārhaspatyaṃ saptadaśaśarāvam | [VārŚS, 3, 1, 1 22]
audumbaryā srucā trir yajuṣā tūṣṇīṃ caturthaṃ payasi śṛtaṃ pātryām uddhṛtya cātvāle 'vadadhāti | [VārŚS, 3, 1, 1 23]
dakṣiṇākāle dakṣiṇataḥ purastāt prāgvaṃśasya vājasya nu prasava iti ratham upāvaharati | [VārŚS, 3, 1, 1 24]
apsv antar amṛtam ity aśvān snapayanti | [VārŚS, 3, 1, 1 25]
vāyur vā tveti yunakti | [VārŚS, 3, 1, 1 26]
apāṃ napād āśuhemann iti rarāṭāni pratimārṣṭi | [VārŚS, 3, 1, 1 27]
praṣṭivāhinaṃ rathaṃ yuñjanti tūṣṇīṃ ṣoḍaśetarān | [VārŚS, 3, 1, 1 28]
saptadaśa dadāti saptadaśa hastinaḥ saptadaśa dāsīr niṣkakaṇṭhīḥ saptadaśa gavāṃ śatāni daśa saptadaśāni prakṛtīnāṃ yuktaṃ dakṣiṇānām | [VārŚS, 3, 1, 1 29]
rathāṃs tīrthānte 'vasthāpayanti | [VārŚS, 3, 1, 1 30]
māhendrakāle vedisraktiṣu dundubhīn avaghnanti | [VārŚS, 3, 1, 1 31]
rathākṣaṃ cātvāle nighnanti | [VārŚS, 3, 1, 1 32]
tasmin rathacakraṃ muñcaty audumbaraṃ saptadaśāram | [VārŚS, 3, 1, 1 33]
saptadaśoṣapuṭān aśvatthaparṇeṣūpanaddhāṃś caturaś caturaḥ pañcaikasmin | [VārŚS, 3, 1, 1 34]
uttarataḥ purastāt saptadaśasv iṣukṣepeṣv audumbarīṃ kāṣṭhāṃ nighnanti | [VārŚS, 3, 1, 1 35]
prastute māhendrasya stotre devasya savitur iti brahmā rathacakraṃ sarpati | [VārŚS, 3, 1, 1 36]
āruhya vājasāma gāyati | [VārŚS, 3, 1, 1 37]
cakram āveṣṭayati | [VārŚS, 3, 1, 1 38]
viṣṇoḥ krāntam asi viṣṇor vikrāntam asi viṣṇor vikramaṇam asīti paryāyair yajamānas trīn kramān kramate rathāya vrajan | [VārŚS, 3, 1, 1 39]
devasya vayam iti yajuryuktam ārohati | [VārŚS, 3, 1, 1 40]
agnir ekākṣarām ity ujjitīr yajamānaṃ vācayati | [VārŚS, 3, 1, 1 41]
vājinau vājajitāv iti yugyau naivāram avaghrāpayati | [VārŚS, 3, 1, 1 42]
uttareṇa paryāyeṇa praprotheṣu lepān nimārṣṭi | [VārŚS, 3, 1, 1 43]
avarohati yajamānaḥ | [VārŚS, 3, 1, 1 44]
rājabhavyaḥ putraḥ pratihita ājiṃ dhāvati | [VārŚS, 3, 1, 1 45]
{VārŚS, 3, 1, 2}
aṅkau nyaṅkāvabhito rathaṃ ye dhvāntā vātā agramabhi ye saṃpatanti | [VārŚS, 3, 1, 2 1.1]
dūrehetiḥ patatrī vājinīvāṃs te no agnayaḥ paprayaḥ pārayantv iti | [VārŚS, 3, 1, 2 1.2]
cakram abhimantrayate | [VārŚS, 3, 1, 2 1.3]
aśvājani vājini vājeṣu vājinīvaty aśvān samatsu codayeti kāśām ādāyārvāsi saptir asīty aśvān saṃkṣipati | [VārŚS, 3, 1, 2 2]
viśa itarāḥ preṣṭān ārohanti | [VārŚS, 3, 1, 2 3]
taiḥ sahājiṃ dhāvati | [VārŚS, 3, 1, 2 4]
vājaṃ vājino jayateti yajuṣā | [VārŚS, 3, 1, 2 5]
catasṛbhir dhāvati | [VārŚS, 3, 1, 2 6]
rathā āvartante | [VārŚS, 3, 1, 2 7.1]
pradakṣiṇaṃ kāṣṭhāṃ kṛtvāyanti | [VārŚS, 3, 1, 2 7.2]
ā mā vājasyety etayāgateṣu juhoti | [VārŚS, 3, 1, 2 8]
pratirathaṃ kṛṣṇalāny āharanti | [VārŚS, 3, 1, 2 9]
hiraṇyasthālaṃ śatamānasya madhunaḥ pūrṇaṃ brahmaṇe | [VārŚS, 3, 1, 2 10]
indrāya vācaṃ vadateti dundubhīn āghnanti | [VārŚS, 3, 1, 2 11]
iyaṃ vaḥ sā satyetīndrāya vācaṃ vimucyadhvam iti rathavimocanīyaṃ juhoti | [VārŚS, 3, 1, 2 12]
tena dharmeṇa yugyau naivāram avaghrāpayati | [VārŚS, 3, 1, 2 13]
darbhamayaṃ vāsaḥ patnī paridhatte tārpyaṃ yajamānaḥ kṣaumaṃ yūṣe sarpiṣi vā paryastam | [VārŚS, 3, 1, 2 14]
svo rohāveti yajamānaḥ patnīm āmantrayata ehīti patnī tair etena dharmeṇa | [VārŚS, 3, 1, 2 15]
ahaṃ nāv ubhayo rokṣyāmīty uktvāyuryajñena kalpata iti yajamāno yūpam ārohati | [VārŚS, 3, 1, 2 16]
annāya tvā vājāya tveti viśa ūṣapuṭair yajamānam arpayanti purastāt pratyañcam | [VārŚS, 3, 1, 2 17]
yo yaḥ paryeti taṃ tam abhiparyāvarteta | [VārŚS, 3, 1, 2 18]
svar devā agāmety ūrvāvyadhistrinayati | [VārŚS, 3, 1, 2 19]
agne acchāvadeha na iti saptabhir annahomān juhoti | [VārŚS, 3, 1, 2 20]
agnayā ekākṣarāya chandase svāhety anuvākaśeṣeṇa yajamānam avarohayati | [VārŚS, 3, 1, 2 21]
iyaṃ te rāṇ mitrasya yantāsi yamano dhartāsi dharuṇo rayyai poṣāya kṛṣyai kṣemāyety avarohantam anumantrayate | [VārŚS, 3, 1, 2 22]
kṛṣṇājinam āsandyām āstṛṇāti bastājine rukmaṃ śatamānam | [VārŚS, 3, 1, 2 23.1]
tejo 'sīti rukme pādam ādadhāti puṣṭir asi prajananam asīti bastājine | [VārŚS, 3, 1, 2 23.2]
divaṃ proṣṭhanīm āroha tām āruhya prapaśyaikarāṇ manuṣyāṇām ity ārohantam anumantrayate | [VārŚS, 3, 1, 2 24]
tena dharmeṇa pariṣiñcati | [VārŚS, 3, 1, 2 25]
atraivāsya śvetaṃ chatraṃ dhārayanty ājiśareṇa vā | [VārŚS, 3, 1, 2 26]
paridhānīyāṃ sampādya māhendreṇa pracaraty aindraiś cātigrāhyaiḥ | [VārŚS, 3, 1, 2 27]
upākṛte brahmasāmni sarasvatīprabhṛtīnāṃ vapāḥ saṃskurvanti | [VārŚS, 3, 1, 2 28]
prāyājikasyāśeṣeṇābhighārayati | [VārŚS, 3, 1, 2 29]
brāhmaṇācchaṃsicamasaiḥ pracarya sahaprājāpatyam apannadatyā vapayā pracarya naivāreṇa pracarya paśupuroḍāśaiḥ pracarati | [VārŚS, 3, 1, 2 30]
sahasviṣṭakṛdiḍaṃ naivārasya paśupuroḍāśānāṃ ca | [VārŚS, 3, 1, 2 31]
paśukāla itaraiḥ paśubhiḥ pracarati | [VārŚS, 3, 1, 2 32]
vanaspatisviṣṭakṛdiḍam iti pariśāyayanti | [VārŚS, 3, 1, 2 33]
ṣoḍaśicamasaiḥ pracarya hotṛcamasamukhyān vājapeyacamasān unnayati | [VārŚS, 3, 1, 2 34]
stutaśastravantaḥ | [VārŚS, 3, 1, 2 35]
saṃpṛcaḥ stha saṃ mā bhadreṇa pṛṅkteti prāṅ adhvaryuḥ somagrahair uddravati vipṛcaḥ stha vi mā pāpmanā pṛṅkteti pratyaṅ pratiprasthātā surāgrahaiḥ | [VārŚS, 3, 1, 2 36]
paścāddhavirdhānasya nidadhāti | [VārŚS, 3, 1, 2 37]
grahacamasaiḥ pracaranti | [VārŚS, 3, 1, 2 38]
upodyacchanti suropayāmān | [VārŚS, 3, 1, 2 39]
bhakṣayanti camasān | [VārŚS, 3, 1, 2 40]
upari sthāpayanti grahān | [VārŚS, 3, 1, 2 41]
sārasvataprabhṛtibhir mūrdhni pracaranti | [VārŚS, 3, 1, 2 42]
sahasviṣṭakṛdiḍaṃ pūrveṣāṃ ca | [VārŚS, 3, 1, 2 43]
upahṛtāyām iḍāyāṃ vaśāyā yāny avadānīyāny aṅgāni tāny ṛtvigbhyo haranti somagrahāṃś ca yāny anavadānīyāni tāny ājisṛgbhyaḥ suropayāmāṃśca paryāktājanīnāṃ pratihitaḥ prastanti | [VārŚS, 3, 1, 2 44]
na vājapeyayājī kaṃcana pratyavarohen na pratyuttiṣṭhet | [VārŚS, 3, 1, 2 45]
yadi pratyavarohet pratyuttiṣṭhed vā bṛhaspatisavena yajetendrasavena rājanyaḥ | [VārŚS, 3, 1, 2 46]
samrāḍ ity enam ācakṣīran | [VārŚS, 3, 1, 2 47]
{VārŚS, 3, 2, 1}
iṣṭiprathamayajñānāṃ dvādaśāhe 'hīnasyāpi vā sattre gṛhapatir eveṣṭaprathamayajñaḥ | [VārŚS, 3, 2, 1 1.1]
brāhmaṇānāṃ saptadaśānāṃ satām eko gṛhapatiḥ ṣoḍaśa ṛtvijo yajamānāś caiva karṇyāś ca | [VārŚS, 3, 2, 1 2.1]
ekaprabhṛtīnāṃ traya saṃsṛtohinodaṃkitā yājayanti | [VārŚS, 3, 2, 1 3.1]
annaṃ hi tena | [VārŚS, 3, 2, 1 4.1]
sāvitrāṇi hoṣyanto gṛhapater agniṣv agnīn saṃnivapante brahmā hotādhvaryur udgātā tatpuruṣāś caitenānupūrveṇa | [VārŚS, 3, 2, 1 5.1]
bhavataṃ naḥ samanasāviti japati yo nivapati yena yenāyaṃ hutvādhinivapante | [VārŚS, 3, 2, 1 6.1]
pañcapaśūnāṃ yakṣyamāṇānām eko 'gniḥ | [VārŚS, 3, 2, 1 7.1]
tebhir iṣṭvā vinivapante | [VārŚS, 3, 2, 1 8.1]
dīkṣiṣyamāṇāḥ saṃnivapante | [VārŚS, 3, 2, 1 9.1]
caitrapakṣasya saptamyāṃ dīkṣānte | [VārŚS, 3, 2, 1 10.1]
dvādaśa dīkṣā dvādaśopasado 'māvāsyāṃ yajanīye 'hani vā | [VārŚS, 3, 2, 1 11.1]
gṛhapatimukhyān madhyataḥkāriṇo 'dhvaryur dīkṣayate pratiprasthātā patnīḥ | [VārŚS, 3, 2, 1 12.1]
adhvaryumukhyān ardhinaḥ pratiprasthātā neṣṭā patnīḥ | [VārŚS, 3, 2, 1 13.1]
pratiprasthātṛmukhyān tṛtīyino neṣṭonnetā patnīḥ | [VārŚS, 3, 2, 1 14.1]
neṣṭṛmukhyān pādina unnetā | [VārŚS, 3, 2, 1 15.1]
sa eva patnīḥ | [VārŚS, 3, 2, 1 16.1]
adīkṣita unnetāram adhyundanena sametya paryañjanena samīyāt | [VārŚS, 3, 2, 1 17.1]
evaṃ samānajātīyena tṛṇāntardhānena sarvān anukrāmati | [VārŚS, 3, 2, 1 18.1]
dīkṣitā ime brāhmaṇā iti sarvān āvedayati | [VārŚS, 3, 2, 1 19.1]
nāmagotrāṇy uktvā ta indrāgnibhyāṃ dīkṣāṃ prāhur ity āha | [VārŚS, 3, 2, 1 20.1]
pravaraṇavelāyāṃ sakṛdāśrāvya sarvānvṛṇīte | [VārŚS, 3, 2, 1 21.1]
samārṣeyāṇāṃ samānanāmadheyānāṃ ca sakṛdvacanam | [VārŚS, 3, 2, 1 21.2]
karmaṇo 'vipratiṣiddhena sarve yājamānaṃ kurvanti parāṅ gṛhapatir eva yathā yūpāñjanam agnimanthanam agniparimāṇaṃ yājyeti | [VārŚS, 3, 2, 1 22.1]
dīkṣitāḥ sarvato yajamānā iti gamayanti | [VārŚS, 3, 2, 1 23.1]
ekaṃ rukmaṃ sarve pratimuñcanti tivyapāsaṃ ca kramān krāmanti | [VārŚS, 3, 2, 1 24.1]
bahuṃ rājānaṃ krīṇāti | [VārŚS, 3, 2, 1 25.1]
ṣoḍaśikī rājakrayaṇī | [VārŚS, 3, 2, 1 26.1]
atigrāhyāṇāṃ prayukte 'grāyaṇe pātraprayojanaṃ prātaḥsavane grahaṇaṃ ca māhendram anu homaḥ | [VārŚS, 3, 2, 1 27.1]
prāyaṇīyo 'tirātraḥ prathamasaṃsthā | [VārŚS, 3, 2, 1 28.1]
dvādaśabhāgaṃ rājño 'vaharati | [VārŚS, 3, 2, 1 29.1]
nityena mitvā | [VārŚS, 3, 2, 1 30.1]
vāyur asi prāṇo nāma savitur ādhipatye 'pānaṃ me dāḥ | [VārŚS, 3, 2, 1 30.2]
cakṣur asi śrotraṃ nāma dhātur ādhipatya āyur me dāḥ | [VārŚS, 3, 2, 1 30.3]
rūpam asi varṇo nāma bṛhaspater ādhipatye prajāṃ me dāḥ | [VārŚS, 3, 2, 1 30.4]
ṛtam asi satyaṃ nāmendrasyādhipatye kṣatraṃ me dāḥ | [VārŚS, 3, 2, 1 30.5]
bhūtam asi bhavyaṃ nāma viśveṣāṃ devānām ādhipatye 'pām oṣadhīnāṃ garbhaṃ dhāḥ | [VārŚS, 3, 2, 1 30.6]
ṛtasya tvā vyomana ṛtasya tvā vibhūmana ṛtasya tvā vidharmaṇa ṛtasya tvā jyotiṣa iti daśa sapta trayaḥ | [VārŚS, 3, 2, 1 30.7]
tāsu dvābhyāṃ mimīte | [VārŚS, 3, 2, 1 31.1]
dvitīyaṃ nityena mitvāyaṃ purobhūr iti pañcamī | [VārŚS, 3, 2, 1 31.2]
prāṇagrahaparyāyāṇāṃ prathamena mimīte prajāpatigṛhītena tvayā prāṇaṃ gṛhṇāmīty etena dharmeṇa vyatyāsaṃ prāyaṇīyodayanīyayor daśame cāhani | [VārŚS, 3, 2, 1 32.1]
yathākālam uttarasminn ahani vatsān apākaroti | [VārŚS, 3, 2, 1 33.1]
adakṣiṇāni sattrāṇi | [VārŚS, 3, 2, 1 34.1]
dvādaśaśataṃ dakṣiṇā ahany ahany ahīne | [VārŚS, 3, 2, 1 35.1]
sattre tu dākṣiṇau homau hutvāhar ahaḥ kṛṣṇājināni dhūtvā dakṣiṇāpathena vrajanti | [VārŚS, 3, 2, 1 36.1]
idam ahaṃ māṃ kalyāṇyai kīrtyai svargāya lokāyāmṛtatvāya dadāmīti | [VārŚS, 3, 2, 1 36.2]
patnīsaṃyājāntāny ahāny ottarasmād ahnaḥ | [VārŚS, 3, 2, 1 37.1]
purastād yajñāyajñiyasya vasatīvarīr gṛhṇāti | [VārŚS, 3, 2, 1 38.1]
hāriyojanātipraiṣapreṣita āgnīdhras tiṣṭhan sutyām āvedayati | [VārŚS, 3, 2, 1 39.1]
indrāgnibhyāṃ śva sutyāṃ prabravīmi mitrāvaruṇābhyāṃ viśvebhyo devebhyo brāhmaṇebhyaḥ somebhyaḥ somapebhyo brahman vācaṃ yaccheti | [VārŚS, 3, 2, 1 39.2]
brahmā vācaṃ yacchaty ā vasatīvarīṇāṃ pariharaṇāt | [VārŚS, 3, 2, 1 40.1]
anvahaṃ pṛṣṭhyaṃ ṣaḍaham upayanti | [VārŚS, 3, 2, 1 41.1]
vasatīvarīḥ parihṛtya trivṛtam agniṣṭomam upayanti rathantarapṛṣṭham | [VārŚS, 3, 2, 1 42.1]
māhendrakāle rathaṃ śabdavantaṃ bahirvedi dakṣiṇato vyativartayanti | [VārŚS, 3, 2, 1 43.1]
śvo bhūte pañcadaśa ukthyo bṛhatpṛṣṭhaḥ | [VārŚS, 3, 2, 1 44.1]
māhendrakāle dundubhim āghnanti | [VārŚS, 3, 2, 1 45.1]
śvo bhūte saptadaśa ukthyo vairūpapṛṣṭhaḥ | [VārŚS, 3, 2, 1 46.1]
māhendrasya stotram upākariṣyan vidhum udgātre prayacchati | [VārŚS, 3, 2, 1 47.1]
śvo bhūta ekaviṃśaḥ ṣoḍaśī vairājapṛṣṭhaḥ | [VārŚS, 3, 2, 1 48.1]
agnā āyūṃṣi pavasa ity āgneyam atigrāhyaṃ gṛhṇāti | [VārŚS, 3, 2, 1 49.1]
māhendrasya stotram upākariṣyann araṇiśakalam udgātre prayacchati | [VārŚS, 3, 2, 1 50.1]
udgātur ūrāv agniṃ manthanti | [VārŚS, 3, 2, 1 51.1]
samāpte stotre 'dhvaryur bhavataṃ naḥ samanasāv ity anuprahṛtya preddho agna ity abhijuhoti | [VārŚS, 3, 2, 1 52.1]
nyūṅkhyam ūrdhvaṃ bhavati | [VārŚS, 3, 2, 1 53.1]
agneś ca tvā brahmaṇaś cety atigrāhyaṃ hutvāgna āyuṣkareti bhakṣayati | [VārŚS, 3, 2, 1 54.1]
mayi medhāṃ mayi prajāṃ mayy agnis tejo dadhātv ity ātmānaṃ pratyabhimṛśati | [VārŚS, 3, 2, 1 55.1]
mayīndra ojo dadhātu mayi sūryo bhrājo dadhātv ity uttarayoḥ | [VārŚS, 3, 2, 1 56.1]
śvo bhūte triṇava ukthyaḥ śākvarapṛṣṭhaḥ | [VārŚS, 3, 2, 1 57.1]
ojas tad asya titviṣa ity aindram atigrāhyaṃ gṛhṇāti | [VārŚS, 3, 2, 1 58.1]
māhendrasya stotram upākariṣyan toyāvakam udgātre prayacchati | [VārŚS, 3, 2, 1 59.1]
indrasya ca tvā kṣatrasya cety atigrāhyaṃ hutvendraujaskareti bhakṣayati | [VārŚS, 3, 2, 1 60.1]
śvo bhūte trayastriṃśa ukthyo raivatapṛṣṭhaḥ | [VārŚS, 3, 2, 1 61.1]
adṛśrann asya ketava iti sauryam atigrāhyaṃ gṛhṇāti | [VārŚS, 3, 2, 1 62.1]
ṛtavyāpātreṇa svayam ṛtubhaṃhakhyavadhānaṃti yajaty adhvaryuḥ | [VārŚS, 3, 2, 1 63.1]
yajatyukte 'dhvaryur yajate | [VārŚS, 3, 2, 1 64.1]
{VārŚS, 3, 2, 2}
ye yajāmahe | [VārŚS, 3, 2, 2 1.1]
aśvinādhvaryū ādhvaryavāt | [VārŚS, 3, 2, 2 1.2]
ṛtunā somaṃ pibatam | [VārŚS, 3, 2, 2 1.3]
aśvinā pibataṃ nūnaṃ dīdyagnī śucivantā | [VārŚS, 3, 2, 2 1.4]
ṛtunā yajñavāhasā | [VārŚS, 3, 2, 2 1.5]
iti samūḍheṣu | [VārŚS, 3, 2, 2 1.6]
avyūḍhe salilaṃ gātṛṣṇuyaṃ dvitīyaṃ kurvīta | [VārŚS, 3, 2, 2 2.1]
māhendrasya kāle prasad asi vatsagavāṃ sāṃvāśinaṃ kurvīta | [VārŚS, 3, 2, 2 3.1]
sūryasya ca tvauṣadhīnāṃ tvety atigrāhyaṃ hutvā sūrya bhrājaskareti bhakṣayati | [VārŚS, 3, 2, 2 4.1]
tṛtīyasavane vālakhilyān maitrāvaruṇo viharati vṛṣākapiṃ brāhmaṇācchaṃsī śaṃsety evayāmarutam acchāvākaḥ śikye pratigaraḥ | [VārŚS, 3, 2, 2 5.1]
samāpte 'hani vācaṃ yacchaty ā rasaprāśanāt | [VārŚS, 3, 2, 2 6.1]
dīkṣitāḥ prāśnanti madhu | [VārŚS, 3, 2, 2 7.1]
ahīne dīkṣitaḥ | [VārŚS, 3, 2, 2 8.1]
saṃsthite pṛṣṭhyaṣaḍahe chandomān upayanti | [VārŚS, 3, 2, 2 9.1]
trīṇy ukthyāni | [VārŚS, 3, 2, 2 10.1]
bṛhatpṛṣṭhāv abhito madhye rathantarapṛṣṭhaḥ | [VārŚS, 3, 2, 2 11.1]
rathantarapṛṣṭhaś caturthaḥ | [VārŚS, 3, 2, 2 12.1]
avivākyaṃ nāma smaranti | [VārŚS, 3, 2, 2 13.1]
pranyatiśilpe brahmā gṛhapatir upadraṣṭā vā citratayā tu yā vāhirakṣaraṃ vyañjanais tāni hotā parokṣam anuṣṭubhaṃ sampādayet | [VārŚS, 3, 2, 2 14.1]
samāpte 'hany āhavanīyam upatiṣṭhante | [VārŚS, 3, 2, 2 15.1]
ayaṃ sahasramanave dṛśaḥ kavīnāṃ matir jyotir vidharma | [VārŚS, 3, 2, 2 15.2]
bradhnaḥ samīcīruṣasaḥ samairayat | [VārŚS, 3, 2, 2 15.3]
arepasaḥ sacetasaḥ svasare manyumantāścitā gaur gauḥ | [VārŚS, 3, 2, 2 15.4]
iti | [VārŚS, 3, 2, 2 15.5]
nidhanam upayanti | [VārŚS, 3, 2, 2 16.1]
havirdhāne mānasaṃ grahaṃ gṛhṇāti pṛthivyā pātreṇa samudraṃ rasām anupayāmagṛhīto 'si prajāpataye tvā juṣṭaṃ gṛhṇāmīti | [VārŚS, 3, 2, 2 17.1]
stutaśastravān bhavati | [VārŚS, 3, 2, 2 18.1]
āsādanabhakṣaṇaṃ manasā kurvīta | [VārŚS, 3, 2, 2 19.1]
paridhānīyāṃ sampādyābhimukho hotāram upaviśati | [VārŚS, 3, 2, 2 20.1]
āmantrayate hotā adhvaryo brahma vadiṣyāva uccaistarāṃ hotar ity adhvaryuḥ | [VārŚS, 3, 2, 2 21.1]
cittiḥ srug adhvaryo hotā cittam ājyam adhvaryur āmantrayate hotar brahma vadiṣyāva ity uccaistarāṃ tathādhvaryo iti tiṣṭhati | [VārŚS, 3, 2, 2 22.1]
o śrāvayeti caturakṣaram | [VārŚS, 3, 2, 2 23.1]
astu śrauṣaḍ iti caturakṣam | [VārŚS, 3, 2, 2 23.2]
yajeti dvyakṣaram | [VārŚS, 3, 2, 2 23.3]
ye yajāmaha iti pañcākṣaram | [VārŚS, 3, 2, 2 23.4]
dvyakṣaro vaṣaṭkāraḥ | [VārŚS, 3, 2, 2 23.5]
eṣa vai hotaḥ prajāpatiḥ saptadaśaḥ | [VārŚS, 3, 2, 2 23.6]
upayathā hotā yeṣāṃ vai hotaḥ prajāpatiḥ saptadaśo yajñe 'nvāyattaḥ | [VārŚS, 3, 2, 2 24.1]
yady anuvākyāyā eti yadi yājyāyā ataś ced eva naiti | [VārŚS, 3, 2, 2 25.1]
nāsya yajño vyathate prajāpatau yajñena pratitiṣṭhati | [VārŚS, 3, 2, 2 25.2]
arātsma hotar iti | [VārŚS, 3, 2, 2 26.1]
etena dharmeṇa caturhotṝn ācaṣṭe | [VārŚS, 3, 2, 2 27.1]
arvāñcam adya yayyaṃ nṛvāhaṇaṃ rathaṃ yuñjāthām iha vāṃ vimocanam | [VārŚS, 3, 2, 2 28.1]
pṛṅktaṃ havīṃṣi madhunā hi kaṃ gatam athā somaṃ pibataṃ vājinīvasū | [VārŚS, 3, 2, 2 28.2]
iti gṛhapate yajety ukte gṛhapatir yajati | [VārŚS, 3, 2, 2 28.3]
ye yajāmahe | [VārŚS, 3, 2, 2 28.4]
agniṃ gṛhapatiṃ gārhapatyāt | [VārŚS, 3, 2, 2 28.5]
sugṛhapatis tvayāgne 'yaṃ sunvan yajamānaḥ syāt sugṛhapatis tvam anena sunvatā yajamānena | [VārŚS, 3, 2, 2 28.6]
agnir gṛhapatir gārhapatyād ṛtunā somaṃ pibatu gārhapatye 'nu samṛtunā | [VārŚS, 3, 2, 2 28.7]
ayaṃ hi gaur asi | [VārŚS, 3, 2, 2 28.8]
devāyate yajeti samūḍheṣv avyūḍhe gāyati | [VārŚS, 3, 2, 2 28.9]
yadi tvādyapatebhyaś ca tvaryati naiṣāṃ yajño vyathate prajāpatau yajñena pratitiṣṭhati | [VārŚS, 3, 2, 2 29.1]
arātsma hotar ity antam uccair om adhvaryo tathādhvaryo iti praticāraḥ | [VārŚS, 3, 2, 2 30.1]
graheṇa pracarya grahaśeṣaṃ prajāpatipītaṃ bhakṣayanti | [VārŚS, 3, 2, 2 31.1]
tārtīyasavaniko bhakṣamantraḥ | [VārŚS, 3, 2, 2 32.1]
yat samīkṣate sa upahavaḥ | [VārŚS, 3, 2, 2 33.1]
upa svajā varuṇam ity audumbarīm anvārabhante | [VārŚS, 3, 2, 2 34.1]
vāg aitu vāg upaitu vāk sametūpa maitu vāk | [VārŚS, 3, 2, 2 35.1]
bhūr bhuvaḥ svar ity anvārabhya vācaṃ yacchanty ādhivṛkṣasūryād ā vā nakṣatradarśanāt | [VārŚS, 3, 2, 2 35.2]
vācaṃ visṛjyāgnīdhrīyam upatiṣṭhante | [VārŚS, 3, 2, 2 36.1]
yuvaṃ tam indrāparvatā puroyudhā yo naḥ pṛtanyād apa taṃ tam iddhataṃ vajreṇa taṃ tam iddhatam | [VārŚS, 3, 2, 2 36.2]
dūre cattāya chantsadgahanaṃ yadi nakṣat | [VārŚS, 3, 2, 2 36.3]
asmākaṃ śatrūn pari śūra viśvato darmā darṣīṣṭa viśvataḥ | [VārŚS, 3, 2, 2 36.4]
iti śvo bhūta udayanīyo 'tirātraḥ | [VārŚS, 3, 2, 2 36.5]
sa prāyaṇīyena vyākhyātaḥ | [VārŚS, 3, 2, 2 37.1]
hotā karmāṇi kurute | [VārŚS, 3, 2, 2 38.1]
samūḍhaṃ ced aindravāyavāgrau prāyaṇīyodayanīyau daśamaṃ cāhaḥ | [VārŚS, 3, 2, 2 39.1]
itareṣāṃ navānām aindravāyavāgraṃ prathamam ahaḥ | [VārŚS, 3, 2, 2 39.2]
atha śukrāgram athāgrāyaṇāgram iti trir abhyasya | [VārŚS, 3, 2, 2 39.3]
vyūḍhasyaindravāyavāgrau prāyaṇīyodayanīyau | [VārŚS, 3, 2, 2 40.1]
itareṣāṃ daśānām aindravāyavāgraṃ prathamam ahaḥ | [VārŚS, 3, 2, 2 40.2]
atha dve āgrāyaṇāgre athaindravāyavāgram atha dve śukrāgre athāgrāyaṇam atha dve aindravāyavāgre | [VārŚS, 3, 2, 2 40.3]
vyūḍhasyaitasmin pṛṣṭhye ṣaḍahe | [VārŚS, 3, 2, 2 41.1]
chandogānāṃ jagatyaḥ prātaḥsavanaṃ bhajante gāyatryo mādhyandinaṃ triṣṭubhas tṛtīyasavanam | [VārŚS, 3, 2, 2 42.1]
chandobhir avyūhenānuṣṭubhaḥ prātaḥsavanaṃ bhajante jagatyo mādhyandinaṃ gāyatryas tṛtīyasavanam | [VārŚS, 3, 2, 2 42.2]
pavamānābhimantraṇaṃ bhakṣaṇam iti yathāchandaḥ | [VārŚS, 3, 2, 2 43.1]
kṛṣṇaśīrṣāgneya ity aikādaśināḥ | [VārŚS, 3, 2, 2 44.1]
tān anvahaṃ vihṛtān ālabhante | [VārŚS, 3, 2, 2 45.1]
ajam āgneyam udayanīyaḥ | [VārŚS, 3, 2, 2 46.1]
udavasānīyābhir iṣṭvā jyotiṣṭomaiḥ pṛṣṭhaśamanīyair atirātrair yajeran | [VārŚS, 3, 2, 2 47.1]
pṛṣṭhavyasane pṛthagavasānīyābhir iṣṭvā jyotiṣṭomena yajeran | [VārŚS, 3, 2, 2 48.1]
dvādaśāhena sattrāhīnā vyākhyātāḥ | [VārŚS, 3, 2, 2 49.1]
{VārŚS, 3, 2, 3}
gavāmayanam | [VārŚS, 3, 2, 3 1.1]
paurṇamāsyāś caturahe purastād dīkṣante | [VārŚS, 3, 2, 3 2.1]
tāmisrasyāṣṭamyām ṛtvigbhyo 'gniṣṭomasya pañcamyāṃ prasavaḥ | [VārŚS, 3, 2, 3 3.1]
samānaḥ prāyaṇīyaḥ | [VārŚS, 3, 2, 3 4.1]
ukthyo dvitīyam ahar agniṣṭomo vā | [VārŚS, 3, 2, 3 5.1]
anvaham abhiplavaṃ ṣaḍaham upayanti | [VārŚS, 3, 2, 3 6.1]
jyotiragniṣṭomo rathantarapṛṣṭho gaur ukthyo bṛhatpṛṣṭha āyurukthyo rathantarapṛṣṭhaḥ punargoāyuṣī jyotiragniṣṭomo rathantarapṛṣṭha eva | [VārŚS, 3, 2, 3 7.1]
caturo 'bhiplavān upayanti | [VārŚS, 3, 2, 3 8.1]
pṛṣṭhyaḥ | [VārŚS, 3, 2, 3 9.1]
sa māsaḥ | [VārŚS, 3, 2, 3 9.2]
tāṃś caturo māsān upayanti | [VārŚS, 3, 2, 3 10.1]
trayo 'bhiplavāḥ pṛṣṭhyo 'bhijitsvarasāmāna ukthyā vāgniṣṭomā vā | [VārŚS, 3, 2, 3 11.1]
teṣv avṛttā saṃtatiḥ | [VārŚS, 3, 2, 3 12.1]
atigrāhyaṃ gṛhṇāti | [VārŚS, 3, 2, 3 13.1]
upayāmagṛhīto 'sy adbhyas tvauṣadhībhya iti gṛhītvādbhya oṣadhībhyaḥ svāheti prathame 'hani juhoti | [VārŚS, 3, 2, 3 14.1]
oṣadhībhyas tvā prajābhya iti gṛhītvauṣadhībhyaḥ prajābhyaḥ svāheti dvitīye | [VārŚS, 3, 2, 3 15.1]
prajābhyas tvā prajāpataya iti gṛhītvā prajābhyaḥ prajāpataye svāheti tṛtīye | [VārŚS, 3, 2, 3 16.1]
sa māsaḥ | [VārŚS, 3, 2, 3 17.1]
sa pūrvaḥ | [VārŚS, 3, 2, 3 17.2]
śvo bhūte viṣuvān divākīrtyo 'gniṣṭomaḥ | [VārŚS, 3, 2, 3 18.1]
udite prātaranuvākam upākaroti | [VārŚS, 3, 2, 3 19.1]
avṛttān saṃtatīn gṛhītvod u tyaṃ jātavedasam iti stotra ādityaṃ vṛttān saṃtatīn gṛhītvā vācaspatim iti vaiśvakarmaṇam iti | [VārŚS, 3, 2, 3 20.1]
ādityaṃ śvo bhūte vaiśvakarmaṇaṃ vyatyāsaṃ gṛhṇāty ā mahāvratāt | [VārŚS, 3, 2, 3 21.1]
ubhe mahāvrate | [VārŚS, 3, 2, 3 22.1]
sauryaṃ śvetam ajaṃ savanīyaṃ tantram upālambham ārabheran | [VārŚS, 3, 2, 3 23.1]
prāg astamayād ahaḥ saṃsthāpayanti | [VārŚS, 3, 2, 3 24.1]
vaiśvakarmaṇaṃ mahīm ū ṣu mātaram ity āhanyam | [VārŚS, 3, 2, 3 25.1]
sūryo deva ity astamite juhoti | [VārŚS, 3, 2, 3 26.1]
pṛṣṭhyābhiplavān māsāṃs tv āvṛttān uttarasmin pakṣa upayanti | [VārŚS, 3, 2, 3 27.1]
viṣuvatam upetyāvṛttāṃś ca svarasāmna upayanti | [VārŚS, 3, 2, 3 28.1]
viśvajitaṃ pṛṣṭhyaṃ trīn abhiplavān | [VārŚS, 3, 2, 3 29.1]
caturo māsān upayanti | [VārŚS, 3, 2, 3 30.1]
trīn abhiplavān āyurgaur daśāho mahāvratam iti dvisaṃbhāryatām | [VārŚS, 3, 2, 3 31.1]
ekasaṃbhāryatā havinām ṛddhau viśvajitaiḥ pañca māsān upetya dvāv upaplavāv āyurgaur daśāho mahāvratam upayanti tena tv āvṛttān sarasān upayanti | [VārŚS, 3, 2, 3 32.1]
vibhajitaṃ pṛṣṭhyaṃ trīn abhiplavāṃś caturo māsān upetyaindravāyavaḥ śukra āgrāyaṇa iti grahāgrāṇi naikam āvartaṃ ṣaṇmāsān | [VārŚS, 3, 2, 3 33.1]
atha śukrāgre dve viṣuvān | [VārŚS, 3, 2, 3 34.1]
āvṛtyottarasminn upakrāmam | [VārŚS, 3, 2, 3 35.1]
api vā yathā pṛṣṭhe pratikṛto yathābhiplave svarasāma ca | [VārŚS, 3, 2, 3 36.1]
śeṣe yathādiṣṭam | [VārŚS, 3, 2, 3 37.1]
āgneyāya savana aindrāgnau | [VārŚS, 3, 2, 3 38.1]
api vā vihṛtān aikādaśinān āvartam ā daśarātrasya caturthād ahnaḥ | [VārŚS, 3, 2, 3 39.1]
vaiṣṇavaṃ vāmanaṃ caturthe 'hany aindrāgnaṃ pañcame | [VārŚS, 3, 2, 3 40.1]
vaiśvadevaṃ ṣaṣṭhe | [VārŚS, 3, 2, 3 40.2]
dyāvāpṛthivyaṃ prathame chandome | [VārŚS, 3, 2, 3 40.3]
tasyāśvataravatsaṃ vāyave niyutvate dvitīye | [VārŚS, 3, 2, 3 40.4]
aviṃ vaśām uttame | [VārŚS, 3, 2, 3 40.5]
maitrāvaruṇīṃ vaśām avivākye | [VārŚS, 3, 2, 3 40.6]
prājāpatyaṃ tūparaṃ mahāvrate | [VārŚS, 3, 2, 3 40.7]
api vā prāyaṇīyodayanīyayor vibhaktān aikādaśinān ālabherann aindrāgnānantarā | [VārŚS, 3, 2, 3 41.1]
{VārŚS, 3, 2, 4}
yady utsargiṇām ayanaṃ kuryur dvitīyasya māsasya prathamam ahar utsṛjerann api cottareṣāṃ māsānāṃ prathamāny ābhiplavikāny ardhamāsebhyas trayo 'bhiplavās teṣāṃ madhyamasya prathamam ekasaṃbhārye dvayor abhiplavayoḥ | [VārŚS, 3, 2, 4 1]
api vā yad ahaḥ pūrṇamāsyam āmāvāsyaṃ vā tad ahar utsṛjeran | [VārŚS, 3, 2, 4 2]
śva utsraṣṭāsmaha itīndrāya vatsān upākurvanti | [VārŚS, 3, 2, 4 3]
śvo bhūte prājāpatyaṃ paśum ālabheran | [VārŚS, 3, 2, 4 4]
tasya vapoparyāgneyenāṣṭākapālena savanīyenāṣṭākapālena vaiśvadevena vāruṇendreṇeti pracarati | [VārŚS, 3, 2, 4 5]
mādhyandinasya savanasya sthāne paśupuroḍāśaiḥ pracaryaikādaśakapālena savanīyenaikādaśakapālena marutvatīyenaikādaśakapālena vāruṇendreṇeti pracarati | [VārŚS, 3, 2, 4 6]
tṛtīyasavanasya sthāne paśunā pracarya savanīyena dvādaśakapālena vaiśvadevena dvādaśakapālena caruṇāgnimāruteneti pracarati | [VārŚS, 3, 2, 4 7]
pṛṣadājyena caritvā patnīḥ saṃyājayanti | [VārŚS, 3, 2, 4 8]
anusavanam eke payaḥ samāmananti pratidhuk prātaḥsavane śṛtaṃ mādhyandine dadhi tṛtīye savane | [VārŚS, 3, 2, 4 9]
yadi dīkṣāsu pradīkṣitārititaste vihāraṃ kṛtvā daṇḍapradānānte 'gnim abhyasya vāgyatamavedayed yady āgnīdhrīye praṇītau yadīkṣetāntaritaṃ śvo vihāraṃ karoti krayaṃ vedisado havirdhānaṃ somapraṇayanam iti parihāsaṃ nyupātha yājñāgnī pārśvataḥ śālāmukhīyasyāhavanīyaṃ pratiṣṭhāpya tasmād auttaravedikaṃ praṇayed āgnīdhrīyaṃ yady asyāgnīdhrīyam āhavanīyaśeṣaṃ śālāmukhīyena saṃsṛjaty agnibhyāṃ praṇīyamānābhyām anubrūhīti saṃpreṣyaty agnibhyām agniṃ saṃsṛjati sarvatra samānaśīlasutapāsupahyeta | [VārŚS, 3, 2, 4 10]
{VārŚS, 3, 2, 5}
agniṣṭomaṃ vratapṛṣṭhaṃ mahāvratam | [VārŚS, 3, 2, 5 1.1]
udite prātaranuvākam upākaroti | [VārŚS, 3, 2, 5 2.1]
dadhigraheṇa pracaryādābhyaṃ dadhigrahapātreṇa gṛhṇāty agnaye tvā pravṛhāmīti paryāyaiḥ | [VārŚS, 3, 2, 5 3.1]
trīn aṃśūn pravṛhya nigrābhyāṇām apatyānām aṃśūn catur ādhūnoti reśīnāṃ tvā patmann ādhūnomīti dvābhyāṃ paryāyābhyām | [VārŚS, 3, 2, 5 4.1]
agniḥ prātar iti gṛhṇāti | [VārŚS, 3, 2, 5 5.1]
upayāmagṛhīto 'si śukraṃ tvā śukrāyeti ca | [VārŚS, 3, 2, 5 5.2]
ā samudrā ity uttiṣṭhati | [VārŚS, 3, 2, 5 6.1]
vasūnām ādhītāv iti juhoti | [VārŚS, 3, 2, 5 7.1]
uśik tvaṃ deva someti paryāyair aśuṣkān aṃśūn apyasyati | [VārŚS, 3, 2, 5 8.1]
gaurivītam udgātā gāyati purastād upāṃśv abhiṣavasyāṃśūn ādatte grahapātre | [VārŚS, 3, 2, 5 9.1]
varaṃ dattvā sakṛd abhiṣutya sakṛd gṛhṇāty abhiprāṇan | [VārŚS, 3, 2, 5 10.1]
parācīnena prāṇateti brāhmaṇavyākhyātam | [VārŚS, 3, 2, 5 11.1]
avyavānaṃ gṛhṇāti juhoti ca | [VārŚS, 3, 2, 5 12.1]
yadi vyavānyāddhiraṇyam abhivyavānyāt | [VārŚS, 3, 2, 5 13.1]
kayā naś citra ābhuvad iti manasā prajāpataya iti gṛhītvā dadhanve vā yadīm anv iti juhoti | [VārŚS, 3, 2, 5 14.1]
ā naḥ prāṇa etu parāvata āntarikṣād divas pari | [VārŚS, 3, 2, 5 15.1]
āyuḥ pṛthivyā adhi | [VārŚS, 3, 2, 5 15.2]
amṛtam asi | [VārŚS, 3, 2, 5 15.3]
prāṇāya tveti hiraṇyam abhivyaneyāt | [VārŚS, 3, 2, 5 15.4]
indrāgnī me varcaḥ kṛṇutāṃ varcaḥ somo vāto bṛhaspatiḥ | [VārŚS, 3, 2, 5 15.5]
varco me viśve devā varco me dhattam aśvinā | [VārŚS, 3, 2, 5 15.6]
ity udakaṃ spṛśati | [VārŚS, 3, 2, 5 15.7]
vāso 'dhīvāsaś catasro dhenūr dvādaśa vā hiraṇyaṃ caiteṣām ekaṃ dānam | [VārŚS, 3, 2, 5 16.1]
aṃśāv adābhye ca sarvayajñeṣu | [VārŚS, 3, 2, 5 17.1]
bhrātṛvyavatādābhyo grahītavyaḥ sattre sāhasre sarvavedase sarvastome sarvapṛṣṭhe viśvajiti vājapeye rājasūye 'śvamedhe teṣu bubhūṣatā | [VārŚS, 3, 2, 5 18.1]
atigrāhyān gṛhṇāty upayāmagṛhīto 'sīndrāya tvārkavate juṣṭaṃ gṛhṇāmīty anuṣajet | [VārŚS, 3, 2, 5 19.1]
indram id gāthina iti pūrvārdhe | [VārŚS, 3, 2, 5 20.1]
abhi tvā śūra nonuma iti dakṣiṇārdhe | [VārŚS, 3, 2, 5 20.2]
tvām iddhi havāmaha ity uttarārdhe | [VārŚS, 3, 2, 5 20.3]
imā nu kaṃ bhuvanā siṣadhemendraś ca viśve ca devāḥ | [VārŚS, 3, 2, 5 20.4]
yajñaṃ ca nas tanvaṃ ca prajāṃ cādityair indraḥ saha sīṣadhātu | [VārŚS, 3, 2, 5 20.5]
iti paścārdhe | [VārŚS, 3, 2, 5 20.6]
tad id āsa bhuvaneṣu jyeṣṭhaṃ yato jajña ugras tveṣanṛmṇaḥ | [VārŚS, 3, 2, 5 20.7]
sadyo jajñāno niriṇāti śatrūn anu yaṃ viśve madanty ūmāḥ | [VārŚS, 3, 2, 5 20.8]
iti madhyame | [VārŚS, 3, 2, 5 20.9]
vṛṣṭigrahaṃ gṛhṇāti mārttike catuṣṭane | [VārŚS, 3, 2, 5 21.1]
kṣetrasya pate madhumantam ūrmiṃ dhenur iva payo asmāsu dhukṣva | [VārŚS, 3, 2, 5 21.2]
madhuścutaṃ ghṛtam iva supūtam ṛtasya naḥ patayo mṛḍayantu | [VārŚS, 3, 2, 5 21.3]
iti udīrayatā marutaḥ | [VārŚS, 3, 2, 5 21.4]
sutrāmāṇam | [VārŚS, 3, 2, 5 21.5]
mahīm u ṣu mātaram iti catuḥ pratyṛcam adityai tveti caturthaṃ juṣṭaṃ gṛhṇāmīty anuṣajet | [VārŚS, 3, 2, 5 21.6]
vaijuṣananupṛṣṭhyām atigrāhyān vaiśvakarmaṇādityau sārasvatavaiṣṇavāv iti gṛhṇāti | [VārŚS, 3, 2, 5 22.1]
mahendrasya stotra audumbarīm āsandīm udgātārohati | [VārŚS, 3, 2, 5 23.1]
audumbarīṃ kurvītayadyā | [VārŚS, 3, 2, 5 24.1]
vāṇaṃ śatatantuṃ mauñjibhir granthibhir adhvaryur udgātre prayacchati | [VārŚS, 3, 2, 5 25.1]
adhvaryur anyaś caikaṣvaṃdiṣṭaṃ tṛtyaṃ māsapūjādadhājyudulikāpiṣṭekāḥ kāṇḍavīṇāś ca | [VārŚS, 3, 2, 5 26.1]
vedisraktiṣu dundubhīn āghnanti | [VārŚS, 3, 2, 5 27.1]
bhūmidundubhiḥ pañcamaḥ paścād āgnīdhrīyasya savanīyasya carmaṇāpihitaḥ | [VārŚS, 3, 2, 5 28.1]
tasya pucchena vādayanti | [VārŚS, 3, 2, 5 29.1]
purastād āgnīdhrīyasyāntarvedi brahmacārī bahirvedi puṃścalī | [VārŚS, 3, 2, 5 30.1]
sā brahmacāriṇam āha | [VārŚS, 3, 2, 5 31.1]
anāryakarmann avakīrṇin duścaritinn iti | [VārŚS, 3, 2, 5 31.2]
dhik tvā jālmi puṃścali parasyāryajanasya mārjanīti brahmacārī pratyāha | [VārŚS, 3, 2, 5 32.1]
antarvedy abhigaro bahirvedy apagaraḥ | [VārŚS, 3, 2, 5 33.1]
nārātsur ime sattriṇa ity āhāpagara orasaḥ keśān prarohya paśūn piṣṭvā pavamānādagnalokam abhyarcanta āsiṣateti | [VārŚS, 3, 2, 5 34.1]
arātsur ime sattriṇa ity āhābhigaras tapasvino varakﾱptino jayaprarohāpaksupayantaḥ svargalokam abhyarcanta āsiṣateti | [VārŚS, 3, 2, 5 35.1]
pariśrayati mithunacāribhyāṃ dakṣiṇāparāṃ prati vediśroṇiṃ bahirvedi | [VārŚS, 3, 2, 5 36.1]
tau mithunaṃ sambhavataḥ | [VārŚS, 3, 2, 5 37.1]
agreṇa mārjālīyaṃ śūdrāryau carmamaṇḍale vyāyacchete kṛṣṇaśuklasaṃhate kṛkadāvare 'bhyantarataḥ pārśve | [VārŚS, 3, 2, 5 38.1]
antarvedy āryo bahirvedi śūdra āha ima udvāsīkāriṇa ime durbhūtam akrann iti | [VārŚS, 3, 2, 5 39.1]
ime 'rātsur ime subhūtam akrann ity āhāryaḥ | [VārŚS, 3, 2, 5 39.2]
saṃjitya prasadasyadhyasyaty upariṣṭācchuklam avastāt kṛkadam | [VārŚS, 3, 2, 5 40.1]
mārjālīyānte kumbhībhyaḥ prayacchati | [VārŚS, 3, 2, 5 41.1]
pariyanti catasraḥ ṣaḍ aṣṭau vā dāsyaś catuḥ pratyṛcam | [VārŚS, 3, 2, 5 42.1]
gāvaḥ surabhayo nityaṃ gāvo guggulagandhayaḥ | [VārŚS, 3, 2, 5 42.2]
gāvo ghṛtasya mātaras tā iha santu bhūyasyaḥ | [VārŚS, 3, 2, 5 42.3]
idaṃ madhv idaṃ madhv iti pādān nighnanti | [VārŚS, 3, 2, 5 42.4]
nanu gāvo māgīrasya gaṅgāyā udakaṃ papuḥ | [VārŚS, 3, 2, 5 43.1]
papuḥ sarasvatyā nadyās tāḥ prācīś cojjagāhire | [VārŚS, 3, 2, 5 43.2]
etā vayaṃ plavāmahe śamyāḥ prataratām iva | [VārŚS, 3, 2, 5 43.3]
nikīrya tubhyaṃ madhya ākarṣye kārṣyo yathā | [VārŚS, 3, 2, 5 43.4]
yadā rāghaṭī vadato grāmyamanirasākasaijanasya | [VārŚS, 3, 2, 5 43.5]
bhadre me vataṁ rājñe rājñaḥ parikṣitaḥ | [VārŚS, 3, 2, 5 43.6]
karmagrāmo 'varunddhetānaḍvāṃs tapyate vahan | [VārŚS, 3, 2, 5 43.7]
iti | [VārŚS, 3, 2, 5 43.8]
parītya mārjālīyaṃ yathārthaṃ gacchanti | [VārŚS, 3, 2, 5 44.1]
uttaratas tīrthasya vāśaṃ carma vadhāyopakalpayati | [VārŚS, 3, 2, 5 45.1]
dakṣiṇataḥ saṃjānaprapāvadhāḥ kṣatriyā ratheṣu kavacinaḥ saṃnaddhā vidhyanti | [VārŚS, 3, 2, 5 46.1]
vihāraṃ triṣataṃ paryāyanti | [VārŚS, 3, 2, 5 47.1]
sārathayo bhavanti | [VārŚS, 3, 2, 5 48.1]
madhye grīvāsu bhasado 'graṃ vā pratidiśam iṣūnastvāyanti | [VārŚS, 3, 2, 5 49.1]
prāptān arhanti | [VārŚS, 3, 2, 5 50.1]
stotrānte śabdāḥ śāmyanti | [VārŚS, 3, 2, 5 51.1]
audumbaraṃ pleṅkhaṃ hotārohati | [VārŚS, 3, 2, 5 52.1]
audumbaraṃ phalakam apādam adhvaryuḥ | [VārŚS, 3, 2, 5 53.1]
tasmin pratigṛṇāti | [VārŚS, 3, 2, 5 54.1]
ekaṃ mahacchastraṃ paraḥśataṃ śaṃsati | [VārŚS, 3, 2, 5 55.1]
paridhānīyāṃ sampādya madhyamaikyegrahānamasavanayati | [VārŚS, 3, 2, 5 56.1]
tve kratum api vṛñjanti viśva iti pūrvārdhasya dvir yad ete trir bhavanty ūmā iti dakṣiṇārdhasya svādoḥ svādīyaḥ svādunā sṛjā sam ity uttarārdhasyāta ū ṣu madhunā madhunābhiyodhīti paścārdhasya vigraham upaśaye paryāsicya mahendreṇa pracaraty atigrāhyaś ca | [VārŚS, 3, 2, 5 57.1]
grahān samavanīya sarve bhakṣayanti mahas te bhakṣayāmi yaśas te bhakṣayāmi stomaṃ te bhakṣayāmy annādyaṃ te bhakṣayāmi prajāṃ me bhakṣayāmi pratiṣṭhāṃ bhakṣayāmīti | [VārŚS, 3, 2, 5 58.1]
prāg astamayād ahaḥ saṃsthāpayanti | [VārŚS, 3, 2, 5 59.1]
sūryo deva ity astamite juhoti | [VārŚS, 3, 2, 5 60.1]
{VārŚS, 3, 2, 6}
ekādaśinyāṃ pratipaśu yūpāṃś chindanti | [VārŚS, 3, 2, 6 1]
upaśayaṃ dvādaśaṃ pātnīvataṃ trayodaśam | [VārŚS, 3, 2, 6 2]
ekā yūpāhutiḥ | [VārŚS, 3, 2, 6 3]
joṣaṇena sametya paryañjanena samīyāt | [VārŚS, 3, 2, 6 5]
evaṃ samānajātīyena sarvān anukrāmati paśūṃś ca | [VārŚS, 3, 2, 6 6]
agnīṣomīyakāle yūpān ucchrayaty api vāgniṣṭhaṃ śvo bhūta itarān | [VārŚS, 3, 2, 6 7]
agreṇāhavanīyaṃ parilikhati | [VārŚS, 3, 2, 6 8]
dakṣiṇam agniṣṭhāt parilikhyottaraṃ parilikhati | [VārŚS, 3, 2, 6 9]
etena dharmeṇa vyatyāsam | [VārŚS, 3, 2, 6 10]
udagapavargā yūpā dakṣiṇāpavargāḥ paśavaḥ | [VārŚS, 3, 2, 6 11]
sphyena parilikhati | [VārŚS, 3, 2, 6 12]
rathākṣamātrāṇi yūpāntarālāni | [VārŚS, 3, 2, 6 13]
tiraścāntaṃ saṃminoti | [VārŚS, 3, 2, 6 14]
evaṃ saṃmitā bhavanti | [VārŚS, 3, 2, 6 15]
añjanādi parivyayaṇāntam agniṣṭhāntaṃ saṃminoti | [VārŚS, 3, 2, 6 16]
yadi śvo bhūte samānam | [VārŚS, 3, 2, 6 17]
atha cet pūrvedyur añjanena sametyocchrayaṇena samīyāt | [VārŚS, 3, 2, 6 18]
samasyāgniṣṭhasya raśane parivyayatītareṣāṃ ca dve dve | [VārŚS, 3, 2, 6 19]
samāse samāgniṣṭhe pariṣyaty abhi vā tā vasaty agniṣṭhavarjam | [VārŚS, 3, 2, 6 20]
yaṃ kāmayeta pitṛloka ṛdhnuyād iti brāhmaṇavyākhyātam | [VārŚS, 3, 2, 6 21]
dakṣiṇasmāt pakṣād dakṣiṇataḥ prāñcam upaśayaṃ nidadhāti idam aham amumāmuṣyāyaṇam amuṣyāḥ putram indra pāśenābhinaṃsyāmīti yūpaṃ raśanayābhinaṃsyati | [VārŚS, 3, 2, 6 22]
idam aham amum āmuṣyāyaṇam amuṣyāḥ putram indra vajreṇābhinidadhāmīti yūpāgraṃ svaruṇābhinidadhāti | [VārŚS, 3, 2, 6 23]
tūṣṇīm anabhicarataḥ | [VārŚS, 3, 2, 6 24]
samān minuyāt pratiṣṭhākāmasya | [VārŚS, 3, 2, 6 25]
trīn madhyataḥ samān paśukāmasya | [VārŚS, 3, 2, 6 26]
vyatiṣajed itarān | [VārŚS, 3, 2, 6 27]
agniṣṭhaṃ varṣiṣṭham indriyakāmasya grahaśeṣāṃś ca saṃminoti | [VārŚS, 3, 2, 6 28]
yau tābhyām anantarau tāv agniṣṭhasya samau | [VārŚS, 3, 2, 6 29]
edyaṃtānāt saṃminoty agniṣṭhāṁ hrasīyasa itarān yadi kāmayeta ojīyasī syād abalīyaḥ kṣatram iti ye dakṣiṇato 'gniṣṭhāt tān varṣīyasaḥ kuryāt | [VārŚS, 3, 2, 6 30]
unnatāṁ saṃminoti | [VārŚS, 3, 2, 6 31]
āśvinaṃ gṛhītvā yūpāt sanādyagniṣṭhadaivaṃ dāyaṃ raśane dve dve same ekaikaṃ parivīya kṛṣṇaśīrṣam āgneyam agniṣṭhe meṣīṃ sārasvatīm uttarasmin saumyaṃ babhruṃ dakṣiṇasmin | [VārŚS, 3, 2, 6 32]
vyatiṣajed itarān | [VārŚS, 3, 2, 6 33]
śyāmaḥ pauṣṇaḥ śitipṛṣṭho bārhaspatyaḥ piśaṅgo vaiśvadevo vṛṣṇir aindraḥ kalmāṣo mārutaḥ saṃhita aindrāgno 'dhorāmaḥ sāvitraḥ petvo vāruṇaḥ | [VārŚS, 3, 2, 6 34]
vāruṇaṃ dakṣiṇārdhyam | [VārŚS, 3, 2, 6 35]
upaśayāya paśuṃ nirdiśaty āraṇyam | [VārŚS, 3, 2, 6 36]
sugalas te 'yaṃ paśur iti vā | [VārŚS, 3, 2, 6 37]
yaṃ dviṣyāt taṃ brūyād asau te paśur iti | [VārŚS, 3, 2, 6 38]
ṣāmatrāhe mitrāhe dvayor dviṣaḍbahuṣu bahuvatī | [VārŚS, 3, 2, 6 39]
amum iti yatra syāt tatra bahutvaṃ nigamayeta | [VārŚS, 3, 2, 6 40]
ye paśvabhidhāyinaḥ śabdāḥ paśvaṅgānyubhipatā pitā mātā bhrātā sakheti vyūhati | [VārŚS, 3, 2, 6 41]
havirbarhir vāṅ manaḥ prāṇaś cakṣuḥ śrotraṃ tvag asur unmeti | [VārŚS, 3, 2, 6 42]
apākaraṇau dvau darbhāv ekā śākhā | [VārŚS, 3, 2, 6 43]
pratipaśu śastraṃ vapāśrapaṇī | [VārŚS, 3, 2, 6 44]
sarvān anvārabhya śāmitraṃ nayanti pratipaśv adhvaryavo 'nvārambheṇa vapoddharaṇe vapāśrapaṇe ca sakṛd ādityopasthānaṃ pravrajanamantraś ca | [VārŚS, 3, 2, 6 45]
ekavyaṃ pāśān anupraharati tṛṇāgrāṇi vapāśrapaṇīḥ svarūṃś ca | [VārŚS, 3, 2, 6 46]
ekaḥ paśupuroḍāśaḥ samānadevateṣu pratipaśu nānādevateṣu | [VārŚS, 3, 2, 6 47]
āvartate manotā | [VārŚS, 3, 2, 6 48]
ekādaśa juhūr utpādyāvadānenānukramya caraṇenānukrāmati | [VārŚS, 3, 2, 6 49]
yady ekā juhūr bhavati pratidevataṃ paśubhiḥ pracarati | [VārŚS, 3, 2, 6 50]
ekasminn ardharce sarveṣāṃ yājyāyā vasāhomaṃ juhoti | [VārŚS, 3, 2, 6 51]
samāsicya digghomam | [VārŚS, 3, 2, 6 52]
tato vaneṣṭhvā | [VārŚS, 3, 2, 6 53]
gudādīnāṃ jāghanīnāṃ sarveṣāṃ pradhānam | [VārŚS, 3, 2, 6 54]
anubandhyāyā hutāyāṃ vapāyām agreṇa śālāmukhīyaṃ prāgvaṃśe pātnīvataṃ saṃminoti | [VārŚS, 3, 2, 6 55]
paurṇamāsikī vediḥ | [VārŚS, 3, 2, 6 56]
pāśukāny ājyāni | [VārŚS, 3, 2, 6 57]
adhonābhim acapālam | [VārŚS, 3, 2, 6 58]
anavastīrṇo yūpāvaṭaḥ | [VārŚS, 3, 2, 6 59]
tasmin sāṇḍaṃ tvāṣṭraṃ sakalam upākaroti | [VārŚS, 3, 2, 6 60]
āvedanavelāyāṃ tvaṣṭāraṃ vanaspatiṃ cāvāhayati paryagnikṛtam utsṛjya yāvanti paśor avadānāni tāvatkṛtva ājyasyāvadāyāpraiṣaṃ tvaṣṭāraṃ vanaspatiṃ ca yajati | [VārŚS, 3, 2, 6 61]
api vā paryagnikaraṇāntaṃ karoti | [VārŚS, 3, 2, 6 62]
{VārŚS, 3, 2, 7}
sautrāmaṇiṃ somavāminaḥ somābhivyajanasya rājasūyenābhiṣiṣicānasya bhūtikāmasya jyogāmayāvino 'nnādyakāmasya paśukāmasya bhrātṛvyavato 'bhiśasyamānasya vā | [VārŚS, 3, 2, 7 1.1]
sīsena klībācchaṣpāni kṛṣṇena tasarapakṣmaṇā somavikrayiṇo vā krīṇāti | [VārŚS, 3, 2, 7 2.1]
gārhapatya odanaṃ śrapayitvā lājān saṃsṛjyā tokmaṃ nagnahurlājā māsaram iti | [VārŚS, 3, 2, 7 3.1]
svādvīṃ tvā svāduneti śaṣpaiḥ surāṃ saṃsṛjati | [VārŚS, 3, 2, 7 4.1]
somo 'sya aśvibhyāṃ pacasveti kakubhyāṃ samavadadhāti | [VārŚS, 3, 2, 7 5.1]
tisro rātrīḥ saṃhitā vasati | [VārŚS, 3, 2, 7 6.1]
tisṝṇāṃ pāre paśubandhaḥ | [VārŚS, 3, 2, 7 7.1]
praṇīte 'gnau dakṣiṇato 'gner dakṣiṇasmin vedyaṃse praṇayaty api vā paryagnikaraṇāntaṃ kṛtvā tad evolmukam upasamādadhyāt | [VārŚS, 3, 2, 7 8.1]
tasya śeṣaṃ paśuśrapaṇaṃ hareyuḥ | [VārŚS, 3, 2, 7 9.1]
sanneṣv ājyeṣu surām abhyudānayanti | [VārŚS, 3, 2, 7 10.1]
brāhmaṇasya mūrdhan sādayitvā droṇe vālaṃ vitatya surām atipāvayati punātu te parisrutam iti | [VārŚS, 3, 2, 7 11.1]
pratyaksoma iti somātipavitasya | [VārŚS, 3, 2, 7 12.1]
agreṇa dakṣiṇāgniṃ sikatānāṃ kharaḥ | [VārŚS, 3, 2, 7 13.1]
tasmin pālāśam āśvattham audumbaraṃ naiyagrodham iti pātrāṇi | [VārŚS, 3, 2, 7 14.1]
teṣu kuvid aṅgeti surāgrahān gṛhṇāty upayāmagṛhīto 'sy achidrāṃ tvāchidreṇety āśvinaṃ gṛhītvā kuvalasaktubhiḥ śrīṇāti | [VārŚS, 3, 2, 7 15.1]
siṃhāv adhvaryur dhyāyati | [VārŚS, 3, 2, 7 16.1]
sārasvataṃ dvitīyaṃ pratiprasthātā | [VārŚS, 3, 2, 7 17.1]
karkandhusaktubhir vyāghralomaiś ca śrīṇāti | [VārŚS, 3, 2, 7 18.1]
vyāghrau pratiprasthātā dhyāyati | [VārŚS, 3, 2, 7 19.1]
indrāya sutrāmṇe tṛtīyaṃ yajamānaḥ | [VārŚS, 3, 2, 7 20.1]
badarasaktubhiḥ śrīṇāti | [VārŚS, 3, 2, 7 21.1]
vṛkau yajamāno dhyāyati | [VārŚS, 3, 2, 7 22.1]
eṣa te yonir amuṣmai tvety āyatane yathāsthānaṃ sādayati | [VārŚS, 3, 2, 7 23.1]
yūpaṃ saṃmīya paśūn upākaroty āśvinam ajaṃ sārasvatīṃ meṣīm aindraṃ vṛṣabhaṃ vṛṣṇiṃ vā | [VārŚS, 3, 2, 7 24.1]
bārhaspatyaṃ caturthaṃ somātipavitasya | [VārŚS, 3, 2, 7 25.1]
indrāya sutrāmṇa ekādaśakapālaḥ savitre 'ṣṭākapālo vāruṇo yavamayaś carur iti paśupuroḍāśān nirupya grahaiḥ pracarati | [VārŚS, 3, 2, 7 26.1]
āśvinam adhvaryur ādatte sārasvataṃ pratiprasthātaindraṃ yajamānaḥ | [VārŚS, 3, 2, 7 27.1]
aśvibhyāṃ sarasvatyā indrāya sutrāmṇe somānām anubrūhi | [VārŚS, 3, 2, 7 28.1]
aśvibhyāṃ sarasvatyā indrāya sutrāmṇe somān prasthitān preṣyeti saṃpreṣyati | [VārŚS, 3, 2, 7 28.2]
vaṣaṭkṛtānuvaṣaṭkṛte hutvābhiṣekābhigrahaṇādi paśūnāṃ ca vasayā kṣatrasya yonir asīti sāryeṇa dhimāstam āsandīm āstīrya dakṣiṇata āhavanīyasya nidadhāti syonāsi suṣadeti | [VārŚS, 3, 2, 7 29.1]
suṣadām āsīdety ārohantam anumantrayate | [VārŚS, 3, 2, 7 30.1]
niṣasāda dhṛtavrata iti rūḍhāya vyāghraviṣṭadivetiṃ cābhiṣicyamānaṃ sāma gāyaty aindryāṃ bṛhatyāṃ saṃśravase viśravase satyaśravase śravasa iti | [VārŚS, 3, 2, 7 31.1]
nidhanam upayanti | [VārŚS, 3, 2, 7 31.2]
sāma gāyati dvir vā svāhākaroti | [VārŚS, 3, 2, 7 32.1]
devasya tvety abhiṣekam ādāya trayā devā iti yajamānam īkṣamāṇo juhoti | [VārŚS, 3, 2, 7 33.1]
prathamās tvā dvitīyair ity abhiṣiñcati | [VārŚS, 3, 2, 7 34.1]
bhūḥ svāhety āhavanīya āhutiṃ juhoti yathā rājasūye | [VārŚS, 3, 2, 7 35.1]
śiro me śrīr iti yathārūpaṃ gātrāṇi saṃmṛśati | [VārŚS, 3, 2, 7 36.1]
lomāni prayatir iti pūrṇāhutiṃ juhoti | [VārŚS, 3, 2, 7 37.1]
jaṅghābhyāṃ padbhyām ity avarohati | [VārŚS, 3, 2, 7 38.1]
dvātriṃśataṃ gā dadāti vaḍavāṃśca sakiśorān | [VārŚS, 3, 2, 7 39.1]
yad devā devaheḍanam iti tisṛbhir avabhṛtham eṣyann āhutiṃ juhoti | [VārŚS, 3, 2, 7 40.1]
dhāmno dhāmnaḥ | [VārŚS, 3, 2, 7 41.1]
yad grāma iti mārjayate | [VārŚS, 3, 2, 7 41.2]
pavitram asīty avabhṛthe snātvod vayaṃ tamasas parīty ādityam upasthāyāpo adyānvacāriṣam iti samidha āharanti | [VārŚS, 3, 2, 7 42.1]
edho 'sy edhiṣīmahīti samidādhānaḥ | [VārŚS, 3, 2, 7 43.1]
samāvṛtad iti pūrṇāhutiṃ juhoti | [VārŚS, 3, 2, 7 44.1]
yadā pipeṣa mātaraṃ putraḥ pramudito dhayan | [VārŚS, 3, 2, 7 45.1]
etat te agne anṛṇo bhavāmy ahatau pitarau mayā | [VārŚS, 3, 2, 7 45.2]
surāvantam ity uttarasminn agnau payograhān juhvati | [VārŚS, 3, 2, 7 45.3]
yas te rasa iti dakṣiṇasmin surāgrahān | [VārŚS, 3, 2, 7 46.1]
samavanīyādhvaryuḥ pratiprasthātāgnīdhra ity āśvinaṃ bhakṣayanti brahmā hotā maitrāvaruṇa iti sārasvatam aindraṃ yajamānaḥ | [VārŚS, 3, 2, 7 47.1]
yam aśvinā namucer iti payograhān bhakṣayanti | [VārŚS, 3, 2, 7 48.1]
yad atra śiṣṭam iti surāgrahān samavanīya dakṣiṇasmād agner dakṣiṇā trīn aṅgārān udūhya sucaryābhijuhoti | [VārŚS, 3, 2, 7 49.1]
pitṛbhyaḥ svadhāyibhyaḥ svadhā namaḥ | [VārŚS, 3, 2, 7 49.2]
pitāmahebhyaḥ svadhāyibhyaḥ svadhā namaḥ | [VārŚS, 3, 2, 7 49.3]
prapitāmahebhyaḥ svadhāyibhyaḥ svadhā nama iti | [VārŚS, 3, 2, 7 49.4]
akṣan pitaraḥ | [VārŚS, 3, 2, 7 50.1]
amīmadanta pitaraḥ | [VārŚS, 3, 2, 7 50.2]
pitaraḥ śundhadhvam ity apo ninayati | [VārŚS, 3, 2, 7 50.3]
tena dharmeṇa surāṃ vikṣārayati vālam antardhāyorṇāsūtraṃ vā tvaṃ soma pracikita iti dvādaśa punantu mā pitara iti dvādaśa catasro 'nyāsāṃtaśroṇyāsāṃ vyatyāsam ṛtvijaḥ sarve sravantīm anumantrayante | [VārŚS, 3, 2, 7 51.1]
aindrasyāvadānaiḥ prathamaṃ pracarati jaghanyam āśvinasya | [VārŚS, 3, 2, 7 52.1]
paśupuroḍāśaiḥ pracarya paśubhiḥ pracarati | [VārŚS, 3, 2, 7 53.1]
purastāt sviṣṭakṛto rasaṃ juhoti dvātriṃśatā śṛṅgaśaphaiḥ sīsena tantram iti ṣoḍaśa dvayor dvigrāham ekaikaṃ vā juhoti | [VārŚS, 3, 2, 7 54.1]
hutvā pātryāṃ saṃpātān avanayati | [VārŚS, 3, 2, 7 55.1]
abhiroti saṃskṛtām anvahaṃ parīto ṣiñcatā sutam iti payasā pariṣiñcaty ekasyā dugdhena prathamāyāṃ vyuṣṭāyāṃ dvayor dvitīyasyām | [VārŚS, 3, 2, 7 56.1]
adityai ghṛte carur aindraśca prathamaṃ vyudānayati | [VārŚS, 3, 2, 7 57.1]
na mūrdhani sādayati | [VārŚS, 3, 2, 7 58.1]
tena dharmeṇa surām atipāvya brahma kṣatram ity ūrṇāsūtreṇa payo 'tipāvayati | [VārŚS, 3, 2, 7 59.1]
tathāvekṣate | [VārŚS, 3, 2, 7 60.1]
dve dve vāyavye | [VārŚS, 3, 2, 7 61.1]
teṣu kuvid aṅgeti payograhān gṛhṇāty upayāmagṛhīto 'sy acchidrāṃ tvāchidreṇeti yathādevatam | [VārŚS, 3, 2, 7 62.1]
vrīhisaktubhir āśvinaṃ śrīṇāti yavasaktubhiḥ sārasvataṃ godhūmasaktubhir aindraṃ śyāmākasaktubhir upavākasaktubhir itarān | [VārŚS, 3, 2, 7 63.1]
śyenapatreṇa parimārjanam | [VārŚS, 3, 2, 7 64.1]
eṣa te yonis tejase tveti prathamaṃ sādayati vīryāya tveti dvitīyaṃ balāya tveti tṛtīyam | [VārŚS, 3, 2, 7 65.1]
nānā hi vām iti surāgrahān gṛhṇāty upayāmagṛhīto 'sy āśvinaṃ teja iti prathamaṃ sārasvataṃ vīryam iti dvitīyam aindraṃ balam iti tṛtīyam | [VārŚS, 3, 2, 7 66.1]
eṣa te yonir modāya tveti prathamaṃ sādayaty ānandāya tveti dvitīyaṃ mahase tveti tṛtīyam | [VārŚS, 3, 2, 7 67.1]
somo rājety anuvākena grahān upatiṣṭhate | [VārŚS, 3, 2, 7 68.1]
te paśavo bārhaspatyavarjam | [VārŚS, 3, 2, 7 69.1]
tvagrasthāśvino 'jaḥ | [VārŚS, 3, 2, 7 70.1]
te paśupuroḍāśāḥ | [VārŚS, 3, 2, 7 71.1]
te grahaiḥ pracaranti dvābhyāṃ dvābhyām ekaikaḥ | [VārŚS, 3, 2, 7 72.1]
samānaḥ saṃpraiṣaḥ | [VārŚS, 3, 2, 7 73.1]
āśvinasya sārasvatena yajati sārasvatīm aindrasyāśvinena | [VārŚS, 3, 2, 7 74.1]
samavanīya hotādhvaryuḥ parikrītau yad atra śiṣṭam iti bhakṣayataḥ | [VārŚS, 3, 2, 7 75.1]
yadi na bhakṣayatāṃ dve srutī iti valmīkavapāyām avanayed agnau vikṣārayeta brāhmaṇo vā prāśnīyād yajamāno vā svayaṃ bhakṣayet | [VārŚS, 3, 2, 7 76.1]
ye bhakṣayanta iti tisṛbhis tisra āhutīr juhoti | [VārŚS, 3, 2, 7 77.1]
kumbhīṃ śatātṛṇṇām adhy adhi dakṣiṇam agniṃ kṛtvā tasyāṃ surāṃ vikṣārayati hiraṇyam antardhāya | [VārŚS, 3, 2, 7 78.1]
tvaṃ soma pracikita iti tāsāṃ tisṛbhis tisṛbhir ekaiko 'numantrayate purastād adhvaryur dakṣiṇato brahmā paścāddhotottarata āgnīdhraḥ | [VārŚS, 3, 2, 7 79.1]
pitaro mādayantāṃ vy aśema devahitaṃ yad āyur iti sarve sravantīm anumantrayante | [VārŚS, 3, 2, 7 80.1]
aindrasyāvadānaiḥ prathamaṃ carati jaghanyam āśvinasya | [VārŚS, 3, 2, 7 81.1]
paśubhiḥ pracarya paśupuroḍāśaiḥ pracarati | [VārŚS, 3, 2, 7 82.1]
sahasviṣṭakṛdiḍaṃ paśūnāṃ paśupuroḍāśānāṃ ca | [VārŚS, 3, 2, 7 83.1]
ṛṣabho dakṣiṇā sṛtvarī ca vaḍavā | [VārŚS, 3, 2, 7 84.1]
saṃsthite māsaraiḥ śūlaiś cāvabhṛthaṃ yanti yathā varuṇapraghāseṣu | [VārŚS, 3, 2, 7 85.1]
māsarāṇi puroḍāśasthāne | [VārŚS, 3, 2, 7 86.1]
caruṇā pracarya hṛdayaśūlān upacaranti | [VārŚS, 3, 2, 7 87.1]
{VārŚS, 3, 2, 8}
kaukilyāṃ te kāmā ye pūrvasyām anye ca tejaskāmasya vīryakāmasya balakāmasya naryāṇi trīṇi | [VārŚS, 3, 2, 8 1.1]
tena dharmeṇa surāṃ saṃska | [VārŚS, 3, 2, 8 2.1]
yad āpipeṣa mātaraṃ putraḥ pramudito dhayan | [VārŚS, 3, 2, 8 3.1]
etat te agne anṛṇo bhavāmy ahatau pitarau mayā | [VārŚS, 3, 2, 8 3.2]
anṛṇo devānām anṛṇaḥ pitṝṇāṃ manuṣyāṇām anṛṇo bhavāmi yad akṣavṛttaṃ saṃskarādīṣṭa sarvasmād anṛṇo bhavāmīti hutveṣṭiṃ nirvapati | [VārŚS, 3, 2, 8 3.3]
adityai ghṛte caruḥ | [VārŚS, 3, 2, 8 4.1]
saṃsthitāyām indrāya vayodhase paśur ṛṣabho dakṣiṇā dhenur adityā | [VārŚS, 3, 2, 8 5.1]
vatsaṃ pūrvasyāṃ dadāti mātaram uttarasyām | [VārŚS, 3, 2, 8 6.1]
prathamo 'nuvākaḥ prathamasya paśubandhasyāprīḥ | [VārŚS, 3, 2, 8 7.1]
ā carṣaṇiprā iti ṣaḍarcaṃ yājyānuvākyāḥ | [VārŚS, 3, 2, 8 8.1]
dvitīyo 'nuvākaḥ prayājapraiṣāḥ | [VārŚS, 3, 2, 8 9.1]
tṛtīya āprīḥ | [VārŚS, 3, 2, 8 10.1]
caturthasya tisro vapāyās tisraḥ paśupuroḍāśānām | [VārŚS, 3, 2, 8 11.1]
tāsāṃ prathamām anūcya madhyamayā yajen madhyamām anūcyottamayā yajed uttamām anūcya prathamayā yajed iti vyatiṣajet | [VārŚS, 3, 2, 8 12.1]
avadāneṣu saptamaḥ | [VārŚS, 3, 2, 8 13.1]
grahāṇām anuvākyā uttaraḥ praiṣā uttarā yājyottarās tisro 'vadānānām uttamaḥ sviṣṭakṛtaḥ pañcamo 'nuyājapraiṣā vāyodhasasya kavādvāyo vasāṃ praiṣān adhīmahi | [VārŚS, 3, 2, 8 14.1]
tasyottamas tv āprīr uttamo yājyānuvākyā uttamo yājyānuvākyā | [VārŚS, 3, 2, 8 15.1]
{VārŚS, 3, 3, 1}
rājño rājasūyaḥ | [VārŚS, 3, 3, 1 1]
agniṣṭomeneṣṭvā caitryāṃ paurṇamāsyāṃ saptarātrasya purastād iṣṭiṃ nirvapati | [VārŚS, 3, 3, 1 2]
anumatyā aṣṭākapālaṃ nirvapati | [VārŚS, 3, 3, 1 3]
ye pratyañcaḥ śamyām atiśīyante tan nairṛtam ekakapālam | [VārŚS, 3, 3, 1 4]
ubhau saha śṛtau kurvanti | [VārŚS, 3, 3, 1 5]
nairṛtena pūrveṇa pracaranti | [VārŚS, 3, 3, 1 6]
vīhi svāhāhutiṃ juṣāṇa iti gārhapatye hutvā dakṣiṇā paretya svakṛta iriṇa ekolmukaṃ nidhāya visraṃsikāyāḥ kāṇḍābhyāṃ nairṛtaṃ juhotyaṅguṣṭhābhyāṃ vā juṣāṇā nirṛtirvetu svāheti | [VārŚS, 3, 3, 1 7]
vāsaḥ kṛṣṇaṃ bhinnāntaṃ dakṣiṇā | [VārŚS, 3, 3, 1 8]
svāhā mano ya idaṃ cakāreti gārhapatye hutvānumatena pracaranti | [VārŚS, 3, 3, 1 9]
dhenur dakṣiṇā | [VārŚS, 3, 3, 1 10]
atha ya udañcaḥ śamyām atiśīyante tān udaṅ paretya valmīkavapām udrujya śuktyābhijuhoty idam aham amuṣyāmuṣyāyaṇasya kṣetriyam avayaja iti | [VārŚS, 3, 3, 1 11]
tenaiva loṣṭenāpidadhāti idam aham amuṣyāmuṣyāyaṇasya kṣetriyam apidadhāmīti | [VārŚS, 3, 3, 1 12]
śvo bhūta ādityebhyo bhuvadvadbhya iti ghṛte caruḥ | [VārŚS, 3, 3, 1 13]
pañcāgrāyaṇaṣaṣṭhyai sarasvatyai caruḥ sarasvate dvādaśakapāla iti mithunau gāvau dakṣiṇā | [VārŚS, 3, 3, 1 14]
saṃvatsaraṃ cāturmāsyair yathāvihitam iṣṭvendraturīyeṇa yajeta | [VārŚS, 3, 3, 1 15]
sāyaṃ pañcedhmīyena | [VārŚS, 3, 3, 1 16]
apāṃ nyayanād apāmārgān āharanti | [VārŚS, 3, 3, 1 17]
tānt saktūn kṛtvā dakṣiṇā paretya svakṛta iriṇa ekolmukaṃ nidhāya parṇamayena sruveṇa juhoti devasya tveti | [VārŚS, 3, 3, 1 18]
hataṃ rakṣo 'vadhiṣma rakṣa iti hutvānunigadati | [VārŚS, 3, 3, 1 19]
vāso dakṣiṇā | [VārŚS, 3, 3, 1 20]
āhavanīyaṃ caturdhā pratidiśaṃ vyūhati madhye pañcamam | [VārŚS, 3, 3, 1 21]
ye devāḥ puraḥsada iti paryāyair juhoti madhye pañcamena | [VārŚS, 3, 3, 1 22]
idam ahaṃ rakṣo 'bhisamūhāmīti samūhyāgnaye puraḥsade svāheti paryāyaiḥ pradakṣiṇaṃ juhoti madhye ca | [VārŚS, 3, 3, 1 23]
rathaḥ pañcavāhī dakṣiṇā | [VārŚS, 3, 3, 1 24]
ābhir iṣṭibhir yajate 'numatyai carur iti pañca devikāhavīṃṣi | [VārŚS, 3, 3, 1 25]
madhye caruṃ dhātre nirvapaty ante vā | [VārŚS, 3, 3, 1 26]
paśukāmaṃ yājayed iti brāhmaṇavyākhyātam | [VārŚS, 3, 3, 1 27]
antarāṇi trīṇi saha havīṃṣi pūrvaṃ triṣaṃyuktam | [VārŚS, 3, 3, 1 28]
antarāṇi trīṇi dvitīyam | [VārŚS, 3, 3, 1 29]
agnīṣomīya ekādaśakapāla indrāsomīya ekādaśakapālaḥ saumyaś carur babhrur dakṣiṇeti tṛtīyam | [VārŚS, 3, 3, 1 30]
tair iṣṭvāgnaye vaiśvānarāya dvādaśakapālo vāruṇaś ca yavamayaś caruḥ prādeśamātraḥ | [VārŚS, 3, 3, 1 31]
hiraṇyam aśvaś ca dakṣiṇā | [VārŚS, 3, 3, 1 32]
yo jyogāmayāvī vadhyeta | [VārŚS, 3, 3, 1 33]
bārhaspatyaś carur brahmaṇo gṛha ity ekādaśa ratnihavīṃṣi | [VārŚS, 3, 3, 1 34]
mahiṣyā gṛhe pracarya bhāgaś carur vasinyā gṛhe vicittagarbhā paṣṭhauhī dakṣiṇā | [VārŚS, 3, 3, 1 35]
nairṛtaś carur nirviṣṭatānāṃtvāryādyā parivandyatāyā gṛhe 'ṅguṣṭhaparvamātraṃ śrapayitvā svakṛta iriṇe pradare vā juhoti | [VārŚS, 3, 3, 1 36]
bhāgadhātikaṃ bhāgadugham ity ācakṣate | [VārŚS, 3, 3, 1 37]
tasya gṛhe pracaryādhvane svāheti chāṇuścatesya gṛhe juhoti | [VārŚS, 3, 3, 1 38]
yathāsamāmnātam itarair nāmamantraiḥ pracarati | [VārŚS, 3, 3, 1 39]
indrāyāṃhomuca iti dvividhe | [VārŚS, 3, 3, 1 40]
maitrābārhaspatyam abhiṣecanīyasya dīkṣaṇīyā | [VārŚS, 3, 3, 1 41]
svayaṃ rugṇāyā aśvatthaśākhāyāḥ pātraṃ bhavati | [VārŚS, 3, 3, 1 42]
tasmin śvetāyāḥ śvetavatsāyā dugdhaṃ bhavati | [VārŚS, 3, 3, 1 43]
tat svayaṃ mūrchati | [VārŚS, 3, 3, 1 44]
svayaṃ mathyate | [VārŚS, 3, 3, 1 45]
svayaṃ vilīnam ājyaṃ bhavati | [VārŚS, 3, 3, 1 46]
ardhaṃ vedyāḥ kurvanty ardhaṃ svayaṃkṛtam | [VārŚS, 3, 3, 1 47]
ardhaṃ barhiṣo dāty ardhaṃ svayaṃ dinam | [VārŚS, 3, 3, 1 48]
ardham idhmasya chinatty ardhaṃ svayamāvapanam | [VārŚS, 3, 3, 1 49]
mitrāya juṣṭaṃ bṛhaspataye juṣṭam iti nirvapanti | [VārŚS, 3, 3, 1 50]
ye kṣodiṣṭhās taṇḍulās taṃ bārhaspatyaṃ caruṃ śṛtaṃ kurvanti | [VārŚS, 3, 3, 1 51]
tatra tat pātram apidhāyājyam āsicya ye sthaviṣṭhās taṇḍulās tān āvapanti | [VārŚS, 3, 3, 1 52]
ubhau saha śṛtau kurvanti | [VārŚS, 3, 3, 1 53]
maitrān uttarādharau śrapayanti | [VārŚS, 3, 3, 1 54]
maitreṇa pūrveṇa pracaranti | [VārŚS, 3, 3, 1 55]
aśvo maitrasya dakṣiṇā śitipṛṣṭho bārhaspatyasya sā vā śvetā śvetavatsā | [VārŚS, 3, 3, 1 56]
yasya rāṣṭraṃ śithiram iva syāt tam etena yājayen maitrābārhaspatyena | [VārŚS, 3, 3, 1 57]
payasi vā saha maitrāvaruṇīm āmikṣāṃ saṃskurvanti | [VārŚS, 3, 3, 1 58]
sārasvatyo vasatīvaryo bhārgavo hotā daśapeye | [VārŚS, 3, 3, 1 59]
agnīṣomīyasya puroḍāśam anvagnaye gṛhapataya ity aṣṭau devasvo havīṃṣi nirvapati sarvapṛṣṭhāṃ cāgnaye gāyatrāyeti daśahaviṣam | [VārŚS, 3, 3, 1 60]
{VārŚS, 3, 3, 2}
purastāt sviṣṭakṛtaḥ savitā tvā prasavānām iti hastam anvārabhya japaty amuṣyāḥ putram iti yasyāḥ putro bhavaty amuṣyāṃ viśīti yasyā viśo rājā bhavati | [VārŚS, 3, 3, 2 1]
atraivāvedanukramakramaṇam anu mantrān ity adhīyate | [VārŚS, 3, 3, 2 2]
ukthyo 'bhiṣecanīyasaṃsthā | [VārŚS, 3, 3, 2 3]
mādhyandinīyān savanīyān anu mārutam ekaviṃśatikapālaṃ nirvapati | [VārŚS, 3, 3, 2 4]
śukrajyotiś ceti paryāyaiḥ kapālāny upadadhāti | [VārŚS, 3, 3, 2 5]
dvātriṃśataṃ sahasrāṇi catustriṃśatam ayutaṃ vā dadāti | [VārŚS, 3, 3, 2 6]
māhendrakāla āgnīdhre pavitrāṇi gṛhṇāti | [VārŚS, 3, 3, 2 7]
devīr āpo apāṃ napād ity apo 'bhijuhoti | [VārŚS, 3, 3, 2 8]
uttarottaraiḥ paryāyair homagrahāṇi sarvatra | [VārŚS, 3, 3, 2 9]
vṛṣormir asīti pratīpasāraṇīnām | [VārŚS, 3, 3, 2 10]
vṛṣaseno 'sīty anvīpasāraṇīnām | [VārŚS, 3, 3, 2 11]
apāṃ patir asīti nadasya | [VārŚS, 3, 3, 2 12]
aprahāvarīḥ sthety anupadāsīnāṃ sthāvarāṇām | [VārŚS, 3, 3, 2 13]
parivāhiṇīḥ stheti nīvāhasya | [VārŚS, 3, 3, 2 14]
ojasvinīḥ sthety atīrthe pravahantīnām | [VārŚS, 3, 3, 2 15]
māndāḥ stheti kūpyānām | [VārŚS, 3, 3, 2 16]
vrajakṣitaḥ stheti sthāvarāṇām | [VārŚS, 3, 3, 2 17]
sūryavarcasaḥ stheti yā ātapati varṣati | [VārŚS, 3, 3, 2 18]
sūryatvacasaḥ stheti yāsu paridṛśyate | [VārŚS, 3, 3, 2 19]
marutām ojaḥ sthety apṛṣṭhe | [VārŚS, 3, 3, 2 20]
vaśāḥ stheti pruṣvāṇām | [VārŚS, 3, 3, 2 21]
śakvarīḥ stheti gomūtrasya | [VārŚS, 3, 3, 2 22]
viśvabhṛtaḥ stheti payasaḥ | [VārŚS, 3, 3, 2 23]
janabhṛta iti ghṛtasya | [VārŚS, 3, 3, 2 24]
apām oṣadhīnām iti madhunaḥ | [VārŚS, 3, 3, 2 25]
ṣoḍaśa gṛhītvā devīr āpo madhumatīr iti saṃsṛjati | [VārŚS, 3, 3, 2 26]
anādhṛṣṭāḥ sīdatety antarā hotur dhiṣṇyaṃ brāhmaṇācchaṃsinaś ca sādayati | [VārŚS, 3, 3, 2 27]
apo devīr ity abhimantryānibhṛṣṭam asīti śatakṛṣṇalaṃ rukmaṃ śatātṛṇṇam ādāya tena saha śukrā vaḥ śukreṇa punāmīti pūyovāvadito 'nuṣajaty astho gāyatryā trī rukmeṇotpūya pālāśam āśvattham audumbaraṃ naiyagrodham iti pātrāṇi teṣu rājasūyā ity apo vyānayati | [VārŚS, 3, 3, 2 28]
rudra yat ta iti śeṣam āgnīdhrīye hutvā somā indra iti yajamānam āmantrayate | [VārŚS, 3, 3, 2 29]
kṣatrasya yonir asīti tārpyaṃ yajamānaḥ paridhatte kṣatrasyolbam asīti kṣaumaṃ saṃśuddhaṃ kṣatrasya nābhir asīty uṣṇīṣam | [VārŚS, 3, 3, 2 30]
madhutokmamiśram āśayati | [VārŚS, 3, 3, 2 31]
pañcāśatā dakṣiṇam akṣy āṅkta ekapañcāśatā vāmam | [VārŚS, 3, 3, 2 32]
abhyaktam udakaṃ sparśayati | [VārŚS, 3, 3, 2 33]
āvitto 'gnir ity āvedayati | [VārŚS, 3, 3, 2 34]
amuṣyāḥ putra iti vyākhyātam | [VārŚS, 3, 3, 2 35]
eṣa te janate rājety anudiśati janatāyai | [VārŚS, 3, 3, 2 36]
somo 'smākaṃ brāhmaṇānāṃ rājety upāṃśu japati | [VārŚS, 3, 3, 2 37]
indrasya vajro 'sīti yajamānāya dhanuḥ prayacchati | [VārŚS, 3, 3, 2 38]
śatrubādhanāḥ stheti tritvaśumṛdusukhāmbāṇavataḥ | [VārŚS, 3, 3, 2 39]
tān pāta prāñcam ity abhimantrya mitro 'sīti dakṣiṇaṃ bāhum udyacchati varuṇo 'sīti savyam | [VārŚS, 3, 3, 2 40]
hiraṇyavarṇam uṣasa ity udyatabāhuṃ tiṣṭhantam abhimantrayate | [VārŚS, 3, 3, 2 41]
samāpratiṣṭhantam anvabhidhāvan diśa upatiṣṭhate samidham ātiṣṭheti paryāyaiḥ | [VārŚS, 3, 3, 2 42]
somasya tviṣir asīti vyāghracarma viveṣṭyāsandyām āstṛṇāti | [VārŚS, 3, 3, 2 43]
pratyastaṃ namuceḥ śira iti bahirvedi sate sīsaṃ paṇḍagāya pratyasyati | [VārŚS, 3, 3, 2 44]
aveṣṭā dandaśūkā iti lohitāyasaṃ keśavāpāya | [VārŚS, 3, 3, 2 45]
mṛtyoḥ pāhīti rajataṃ rukmam adhastād vyāghracarma vyapohati didivaḥ pāhīti haritaṃ rukmam upariṣṭād adhyūhati | [VārŚS, 3, 3, 2 46]
agnaye svāheti paryāyair dvādaśa pārthāni hutvā mārutasya daivatena pracarati | [VārŚS, 3, 3, 2 47]
somasya tvā dyumnenety enam āsandyām ūrdhvabāhuṃ tiṣṭhantam abhiṣiñcati pālāśena brāhmaṇa āśvatthena vaiśya audumbareṇa bhrātṛvyo yo janyo mitraṃ sa naiyagrodhena | [VārŚS, 3, 3, 2 48]
rukmaṃ pratyañcaṃ siñcati | [VārŚS, 3, 3, 2 49]
pālāśe śeṣān samavanīya kṛṣṇaviṣāṇayā vāsāṃsi visrasyendrasya yonir asīti vāsa upādatte | [VārŚS, 3, 3, 2 50]
samāvavṛtrann iti samunmārṣṭi | [VārŚS, 3, 3, 2 51]
indrasya vajro 'sīti ratham upāvaharati | [VārŚS, 3, 3, 2 52]
mitrāvaruṇayos tveti yunakti | [VārŚS, 3, 3, 2 53]
viṣṇoḥ kramo 'sīti ratham ākrāmati | [VārŚS, 3, 3, 2 54]
marutāṃ prasave jayety āruhya japati | [VārŚS, 3, 3, 2 55]
{VārŚS, 3, 3, 3}
asāvi devaṃ goṛjīkamandho ny asminn indro januṣem uvoca | [VārŚS, 3, 3, 3 1.1]
bodhāmasi tvā haryaśva yajñair bodhā na stomam andhaso madeṣu | [VārŚS, 3, 3, 3 1.2]
iti triṣṭubhā brahmānveti | [VārŚS, 3, 3, 3 1.3]
sṛtvā rājanyaṃ jināti | [VārŚS, 3, 3, 3 2.1]
tasmai tām iṣum asyati | [VārŚS, 3, 3, 3 3.1]
tad asyāmoghāyāstam abhūt | [VārŚS, 3, 3, 3 4.1]
āptaṃ mana iti vṛttaṃ parigṛhya yāti | [VārŚS, 3, 3, 3 5.1]
eṣa vajra iti patnyai dhanvārtniṃ prayacchati | [VārŚS, 3, 3, 3 6.1]
upadadāti | [VārŚS, 3, 3, 3 7.1]
iyad asīti rājataṃ rukmam abhimṛśati yuṅṅ asīti haritam ūrg asīty audumbaram | [VārŚS, 3, 3, 3 8.1]
mitro 'sīti dakṣiṇaṃ bāhum avaharati varuṇo 'sīti savyam | [VārŚS, 3, 3, 3 9.1]
sad asīti hastāv āmikṣāyām | [VārŚS, 3, 3, 3 10.1]
paśūnāṃ manyur asi tad eva me manyur bhūyāt | [VārŚS, 3, 3, 3 11.1]
namo mātre pṛthivyā iti vārāhī upānahā abhyavarohati | [VārŚS, 3, 3, 3 11.2]
prati tyannāma rājyam adhāyīti nimṛṣṭe | [VārŚS, 3, 3, 3 12.1]
taṇādhītā sam āsandīm āsthāya dakṣiṇata āhavanīyasya nidadhāti syonāsi suṣadeti | [VārŚS, 3, 3, 3 13.1]
viṣṇoḥ krāntam asīty āsandyai krāmati | [VārŚS, 3, 3, 3 14.1]
syonam āsīda suṣadām āsīdety ārohantam anumantrayate niṣasāda dhṛtavrata ity ārūḍham | [VārŚS, 3, 3, 3 15.1]
agnaye svāheti rathavimocanīyaṃ juhoti | [VārŚS, 3, 3, 3 16.1]
haṃsaḥ śuciṣad ity ādadhāti | [VārŚS, 3, 3, 3 17.1]
saha sārathinā ratham ādadhāti | [VārŚS, 3, 3, 3 18.1]
āhitād avarohati | [VārŚS, 3, 3, 3 19.1]
brahmāṃs tvaṃ brahmāsīti yajamāno 'dhvaryum āmantrayate brahmāṇaṃ hotāram udgātāram | [VārŚS, 3, 3, 3 20.1]
savitāsi satyasava iti paryāyaiḥ pratyāhuḥ | [VārŚS, 3, 3, 3 21.1]
eṣa vajra iti brahmā sphyaṃ rājñe prayacchati rājā pratihitāya pratihitaḥ senānye senānī saṃgrahītre saṃgrahītā sūtāya sūto grāmaṇye grāmaṇīr akṣāvāpāya | [VārŚS, 3, 3, 3 22.1]
tena sphyenādhidevanaṃ kurvanti | [VārŚS, 3, 3, 3 23.1]
tatra paṣṭhauhīṃ vidīvyante brāhmaṇo rājanyo vaiśyaḥ śūdraḥ | [VārŚS, 3, 3, 3 24.1]
odanaṃ rājā pratiśrāvayati | [VārŚS, 3, 3, 3 25.1]
brāhmaṇaś catuḥśatam akṣān apacchidyodbhinnaṃ rājña iti rājñe prayacchati | [VārŚS, 3, 3, 3 26.1]
tad rājā kṛtaṃ vicinoti | [VārŚS, 3, 3, 3 27.1]
tataḥ pañcākṣān prayacchann āha diśo abhyabhūd ayam iti | [VārŚS, 3, 3, 3 28.1]
kṣetraṃ dadāti | [VārŚS, 3, 3, 3 29.1]
varaṃ vṛṇīte | [VārŚS, 3, 3, 3 30.1]
maṅgalyanāmno hvayati suślokāḥ sumaṅgalāḥ satyarājāna iti | [VārŚS, 3, 3, 3 31.1]
ṛco gāthāś ca hotā śaṃsati hiraṇyakūrca āsīnaḥ | [VārŚS, 3, 3, 3 32.1]
hiraṇyakūrce hiraṇyakaśipuni vāsīno 'dhvaryuḥ pratigṛṇāti om ity ṛkṣu tatheti gāthāsu | [VārŚS, 3, 3, 3 33.1]
paridhānīyāṃ sampādya maitrāvaruṇyāmikṣayā pracarati | [VārŚS, 3, 3, 3 34.1]
sahasviṣṭakṛdiḍaṃ mārutasya ca | [VārŚS, 3, 3, 3 35.1]
atraiva rukmau dadāti | [VārŚS, 3, 3, 3 36.1]
abhiṣekaśeṣaṃ gārhapatya iti pratihitasya vayaṃ syāma patayo rayīṇām iti japitvā | [VārŚS, 3, 3, 3 37.1]
samānam āvabhṛthāt | [VārŚS, 3, 3, 3 38.1]
{VārŚS, 3, 3, 4}
apāṃ naptre svāhety apām ante 'vabhṛthe juhoty ūrjo naptra iti darbhastambe valmīkavapāyāṃ vāgnaye gṛhapataya iti gārhapatye | [VārŚS, 3, 3, 4 1.1]
aindrī sūtavaśānubandhyā | [VārŚS, 3, 3, 4 2.1]
naivāraḥ paśupuroḍāśaḥ | [VārŚS, 3, 3, 4 3.1]
pātrīsthāne sūnāyā adhi catuṣpadyā nirvapati | [VārŚS, 3, 3, 4 4.1]
paścāt prāgvaṃśasya vihāraṃ vihṛtya sāvitro 'ṣṭākapāla itiprabhṛtayaḥ sapta saṃsṛpaḥ | [VārŚS, 3, 3, 4 5.1]
tābhir anvahaṃ yajate | [VārŚS, 3, 3, 4 6.1]
pūrvasyāḥ pūrvo 'parasyā gārhapatyaḥ | [VārŚS, 3, 3, 4 7.1]
prāgvaṃśe tvāṣṭraḥ | [VārŚS, 3, 3, 4 8.1]
tasmin saṃsthite daśapeyāya dīkṣate | [VārŚS, 3, 3, 4 9.1]
na keśaśmaśru vapati | [VārŚS, 3, 3, 4 10.1]
apsudīkṣā śvetān dvādaśa puṇḍarīkāṃś ca yajamāno badhnīte | [VārŚS, 3, 3, 4 11.1]
sadyo jātaṃ visṛjati | [VārŚS, 3, 3, 4 12.1]
sadyo rājānaṃ krīṇāti daśabhiḥ sāṇḍair vatsatarair nityaiś ca | [VārŚS, 3, 3, 4 13.1]
purastād upasadām āgneyam aṣṭākapālaṃ nirvapen madhye saumyam upariṣṭād vaiṣṇavam | [VārŚS, 3, 3, 4 14.1]
agniṣṭomo daśapeyasaṃsthā | [VārŚS, 3, 3, 4 15.1]
śataṃ brāhmaṇāḥ somaṃ pibanti daśa daśaikaikaṃ camasam | [VārŚS, 3, 3, 4 16.1]
daśa pṛcchati kaste pitāmahaḥ kaste pitāmaha iti striyaś ca | [VārŚS, 3, 3, 4 17.1]
yeṣāṃ daśasu na mīmāṃseraṃs ta ṛtvijo yasarpiṇaś ca pivā kiṃ brāhmaṇasyety uktvā prasarpati | [VārŚS, 3, 3, 4 18.1]
dakṣiṇākāle rukmo hotuḥ srag udgātuḥ prāveṣā adhvaryor iti brāhmaṇavyākhyātam | [VārŚS, 3, 3, 4 19.1]
sāṇḍas trivatso grāvastuto vatsatary unnetur ajaḥ subrahmaṇyasya | [VārŚS, 3, 3, 4 20.1]
na prasarpakebhyo dadāti | [VārŚS, 3, 3, 4 21.1]
śrāyantīyaṃ brahmasāma | [VārŚS, 3, 3, 4 22.1]
abhiṣecanīyadaśapeyau vatsatarāpavargau | [VārŚS, 3, 3, 4 23.1]
pūrṇamāsyā yajanīye 'hany abhiṣecanīyāya dīkṣate | [VārŚS, 3, 3, 4 24.1]
dvādaśa māsān dīkṣito bhavati | [VārŚS, 3, 3, 4 25.1]
upasatsu nāśnāti | [VārŚS, 3, 3, 4 26.1]
tisra upasadaḥ | [VārŚS, 3, 3, 4 27.1]
caturthyāṃ saumyamahaḥ | [VārŚS, 3, 3, 4 28.1]
tad ahaḥ saṃsṛpāṃ prathamāṃ daśamyām uttamām | [VārŚS, 3, 3, 4 29.1]
sā prathamā daśāhāni yasyopasadaḥ | [VārŚS, 3, 3, 4 30.1]
trayodaśyāṃ saumyam ahas tad ahar diśām aveṣṭibhiḥ | [VārŚS, 3, 3, 4 31.1]
vaiṣṇavād uttarāṇi pañca havīṃṣi | [VārŚS, 3, 3, 4 32.1]
tatra brāhmaṇo yajeta bārhaspatyaṃ madhye nidhāyāhutim āhutiṃ hutvābhighārayet | [VārŚS, 3, 3, 4 33.1]
annakāmo yajeteti brāhmaṇavyākhyātam | [VārŚS, 3, 3, 4 34.1]
sāyaṃ pūrvāḥ prayuja uttarāṇi havīṃṣi | [VārŚS, 3, 3, 4 35.1]
dakṣiṇo rathavāhanavāho dakṣiṇā | [VārŚS, 3, 3, 4 36.1]
ṣaḍ uttarāṇi prātaḥ | [VārŚS, 3, 3, 4 37.1]
savyo rathavāhanavāho dakṣiṇā | [VārŚS, 3, 3, 4 38.1]
paurṇamāsyām agnihotraṃ juhoti | [VārŚS, 3, 3, 4 39.1]
saṃvatsaram agnihotraṃ hutvā keśavapanīyāya dīkṣate | [VārŚS, 3, 3, 4 40.1]
pratīcīnastomo 'tirātraḥ ṣoḍaśikaḥ saṃsthā | [VārŚS, 3, 3, 4 41.1]
anubandhyāyāṃ hutāyām agnicayavad dakṣiṇasyāṃ vediśroṇyām āsandyām āsīnasya ye keśinaḥ prathame sattram āsateti pravapati | [VārŚS, 3, 3, 4 42.1]
tasmin saṃsthite paśubandhena yajate | [VārŚS, 3, 3, 4 43.1]
mārutī pṛśniḥ paṣṭhauhī garbhiṇy ādityājā malihā garbhiṇī | [VārŚS, 3, 3, 4 44.1]
savitre prasavitra iti satyadūtās trīṇi havīṃṣi | [VārŚS, 3, 3, 4 45.1]
daṇḍa upānahau śuṣkadṛtir iti dakṣiṇā dūtāya prayacchati | [VārŚS, 3, 3, 4 46.1]
paśubandhena yo yajate yo 'sya sadyantajātīyo rājā tasmai prahiṇoti | [VārŚS, 3, 3, 4 47.1]
abhyaṣikṣi rājābhūm | [VārŚS, 3, 3, 4 47.2]
asmy aham aha iti | [VārŚS, 3, 3, 4 47.3]
vyuṣṭidvirātreṇa yajate | [VārŚS, 3, 3, 4 48.1]
agniṣṭomaḥ prathamam ahar āyuratirātra uttaram | [VārŚS, 3, 3, 4 49.1]
kṣatrasya dhṛtim āgniṣṭomeneṣṭibhir yajeta devikābhir devasūbhir vaiśvānaravāruṇyā sautrāmaṇyā sautrāmaṇyā | [VārŚS, 3, 3, 4 50.1]
{VārŚS, 3, 4, 1}
rājā vijityāśvamedhena yajeta | [VārŚS, 3, 4, 1 1.1]
puṇyanāmadheyaṃ devayajanam adhyavasyati | [VārŚS, 3, 4, 1 2.1]
ṛṣabhas tūparaḥ sarvarūpaḥ | [VārŚS, 3, 4, 1 3.1]
tena prājāpatyena | [VārŚS, 3, 4, 1 4.1]
yadatyāmantaṃ giriridadāya parivaheyus tatra yajeta | [VārŚS, 3, 4, 1 5.1]
amāvāsyāyāṃ brahmaudanaṃ śrapayati pūrvasyām | [VārŚS, 3, 4, 1 6.1]
uttarasyāṃ paryagnikṛtvā keśaśmaśru vāpayitvāhataṃ vāsa ācchādyāhavanīye vaitasaṃ kaṭam upasamādhāya namaskārair upatiṣṭheta draṣṭre nama upadraṣṭre namaḥ khyātre nama ity upasthānāny adhīyate | [VārŚS, 3, 4, 1 7.1]
hiraṇyagarbha ity aṣṭau pūrṇāhutīr hutvāstamayam anu vācaṃ yacchati | [VārŚS, 3, 4, 1 8.1]
rātrīṃ vāgyato bhavati | [VārŚS, 3, 4, 1 9.1]
apadātīn ṛtvijaḥ samānayanti | [VārŚS, 3, 4, 1 10.1]
catuṣṭayīṣv apsu brahmaudanaṃ śrapayati | [VārŚS, 3, 4, 1 11.1]
taṃ mahartvijaḥ prāśnanti | [VārŚS, 3, 4, 1 12.1]
tebhyaḥ śatamānaṃ dadāti | [VārŚS, 3, 4, 1 13.1]
dvādaśāratniṃ raśanāṃ trayodaśāratniṃ vā mauñjīṃ darbhamayīṃ vā brahmaudane paryastām imām agṛbhṇann ity aśvābhidhānīm ādāyābhidhā asīty aśvam abhinidadhāti kṛṣṇapiśaṅgaṃ trihāyaṇaṃ somapaṃ somapayoḥ putram | [VārŚS, 3, 4, 1 14.1]
svagā tvā devebhya iti brahmāṇam āmantrayate | [VārŚS, 3, 4, 1 15.1]
taṃ badhāna devebhya iti brahmā pratyāha | [VārŚS, 3, 4, 1 16.1]
śataiḥ saha prokṣati purastād adhvaryur dakṣiṇato brahmā paścāddhotottarata udgātābhiṣekyāṇāṃ rājaputrāṇāṃ śataiḥ sahādhvaryū rājñāṃ brahmā sūtagrāmaṇīnāṃ hotā kṣattṛsaṃgṛhītṝṇām udgātā | [VārŚS, 3, 4, 1 17.1]
prajāpataye tvā juṣṭaṃ prokṣāmīti paryāyaiḥ | [VārŚS, 3, 4, 1 18.1]
sarve pañcamena | [VārŚS, 3, 4, 1 19.1]
yaḥ pitur anujāyāḥ putraḥ purastād aśvaṃ tīrthāya nayati yo mātur anujāyāḥ putraḥ sa paścād anveti | [VārŚS, 3, 4, 1 20.1]
saidhrakaṃ musalam ādāya pauṃścaleyaḥ paścād anveti | [VārŚS, 3, 4, 1 21.1]
anunayanti śvānaṃ caturakṣam | [VārŚS, 3, 4, 1 22.1]
tīrthānte padato 'bhyaśvasya nayati | [VārŚS, 3, 4, 1 23.1]
yo arvantaṃ jighāṃsatīti pauṃścaleyo musalena śvānaṃ hanti | [VārŚS, 3, 4, 1 24.1]
paro martaḥ paraḥ śveti śvānam aśvasyādhaspadam apaplāvayati | [VārŚS, 3, 4, 1 25.1]
utkrāmantam aśvam aiṣīkeṇodūhenodūhati | [VārŚS, 3, 4, 1 26.1]
vetasaśākhānubaddhā bhavati | [VārŚS, 3, 4, 1 27.1]
agnaye svāhety anuvākam āvartayann aśvaṃ mārjayanty aśvastokyābhiḥ | [VārŚS, 3, 4, 1 28.1]
vibhūr mātrety aśvam avasṛjati | [VārŚS, 3, 4, 1 29.1]
devā āśāpālā iti paridadāti | [VārŚS, 3, 4, 1 30.1]
śataṃ talpyā rājaputrāḥ kavacino 'nivartayanto 'śvaṃ rakṣanti tridaśānuparikṣiṇaḥ kṛtvā | [VārŚS, 3, 4, 1 31.1]
yady aśvasya tāsāṃ ca śaṅketāgnaye 'ṃhomuca iti mṛgāreṣṭim aśvasya vere nirvapati | [VārŚS, 3, 4, 1 32.1]
purastāt sviṣṭakṛto hiṃkārāya svāhety anuvākenāśvacaritāṃ juhoti | [VārŚS, 3, 4, 1 33.1]
sāvitro 'ṣṭākapālaḥ pūrvāhṇe savitre prasavitra ekādaśakapālo madhyandine savitra āsavitre dvādaśakapālo 'parāhṇe | [VārŚS, 3, 4, 1 34.1]
saṃsthitāsu pariplavam ācaṣṭe hotā hiraṇyaphalaka āsīnaḥ | [VārŚS, 3, 4, 1 35.1]
hiraṇyaphalake kaśipuni vāsīno 'dhvaryuḥ pratigṛṇāti om ity ṛkṣu tatheti gāthāsu | [VārŚS, 3, 4, 1 36.1]
paridhānīyāṃ sampādya brāhmaṇo vīṇāgāthī gāyatīty adadā ity ayajathā ity adaḥ kalpam akarod iti miśrās tisro gāthāḥ | [VārŚS, 3, 4, 1 37.1]
sāyaṃ juhotīha dhṛtir iti paryāyaiḥ | [VārŚS, 3, 4, 1 38.1]
rājanyo vīṇāgāthī gāyatīty ayudhyathā ity amuṃ saṃgrāmam ajayat | [VārŚS, 3, 4, 1 39.1]
ado vīryam akarod iti miśrās tisro gāthāḥ | [VārŚS, 3, 4, 1 39.2]
iṣṭiprabhṛtigāthāś ca | [VārŚS, 3, 4, 1 40.1]
sakṛdaśvacaritāṃ juhotīṣṭir eva brāhmaṇagānaṃ ca | [VārŚS, 3, 4, 1 41.1]
ekādaśe māsi sāvitraṃ pratyukhāsambharaṇaṃ kriyetāmāvāsyāyāḥ saṃvatsaraḥ | [VārŚS, 3, 4, 1 42.1]
tamāsamāpyati jyotsnasya yad rātraṃ tribhiḥ sāvitram iti juhoti | [VārŚS, 3, 4, 1 43.1]
vīṇāgāthibhyāṃ śate dadāty anasī ca yukte | [VārŚS, 3, 4, 1 44.1]
saptamyām asaṃprāhatyāśvavāyāṃ vaḍabāyāṃ saptamyāṃ pañca paśuneṣṭvā ṣaṣṭhyāṃ dīkṣate | [VārŚS, 3, 4, 1 45.1]
traidhātavyān iti rātrasya dīkṣaṇīyā | [VārŚS, 3, 4, 1 46.1]
samānam ā dīkṣāhutibhyo bhuñjīta | [VārŚS, 3, 4, 1 47.1]
catasra ādhvarikīḥ saptāhaṃ juhoti kāya svāheti cārdhānuvākasya miśramiśrān anvahaṃ pūrṇāhutivarjam | [VārŚS, 3, 4, 1 48.1]
ādhvarikīr hutvākūtam agnim iti ṣaḍāgnikīr juhoti śeṣaṃ cāśvamedhikīnām ante pūrṇāhutīnām | [VārŚS, 3, 4, 1 49.1]
ā brahmann iti brahmaiṣāṃ pravartyamānam anumantrayate | [VārŚS, 3, 4, 1 50.1]
paurṇamāsī prathamā dīkṣāṇām ekādaśī vāparapakṣasya catasro 'vaśiṣyante | [VārŚS, 3, 4, 1 51.1]
tā upasado 'ṣṭau cottarasya pakṣasya navamadaśamaikādaśam iti saumyāny ahāni | [VārŚS, 3, 4, 1 52.1]
tristāvā vediḥ | [VārŚS, 3, 4, 1 53.1]
ekaviṃśatir yūpā rājjudālo 'gniṣṭha ekaviṃśatyaratniḥ pautudravāvamitaḥ | [VārŚS, 3, 4, 1 54.1]
itareṣāṃ vā ṣaṭ pālāśān ṣaḍ bailvān saṃminoti yathaikādaśinā | [VārŚS, 3, 4, 1 55.1]
agnīṣomīyasya paśupuroḍāśam anv agnaye gṛhapataya ity aṣṭau devasvo havīṃṣi nirvapati sarvapṛṣṭhāṃ cāgnaye gāyatrāyeti daśahaviṣam | [VārŚS, 3, 4, 1 56.1]
{VārŚS, 3, 4, 2}
agniṣṭomaḥ prathamā saṃsthā | [VārŚS, 3, 4, 2 1.1]
patnīsaṃyājānte saṃsthite 'stamite 'nnāni prajuhvati | [VārŚS, 3, 4, 2 2.1]
yady asaṃsthimaty ubhau ced ekādaśaḥ saṃsthāpayed ekadeśo 'nnāni juhuyāt | [VārŚS, 3, 4, 2 3.1]
sakalātho jānā kusumasarpiḥ payoguḍān mṛṣṭaśāntikaraṇāni pṛthukāni madhvāpam iti khādiraiḥ sruvaiḥ pratyannaṃ juhuyāt | [VārŚS, 3, 4, 2 4.1]
ā brahmann ity anuvākenājyaṃ sarvam itaraiḥ | [VārŚS, 3, 4, 2 5.1]
ekasmai svāhā dvābhyāṃ svāhety aikonaśatād dvābhyāṃ svāhā tribhyaḥ svāhety aikaśatād ayugbhir ājyaṃ juhvati yugmair annāni | [VārŚS, 3, 4, 2 6.1]
etena dharmeṇārabhya māṣṭrābhyo nābhya upakrametānavasthed aśvo daśabhyaḥ svāhā viṃśataye svāheti daśābhyāsenā pañcāśataḥ | [VārŚS, 3, 4, 2 7.1]
pañcāśatprabhṛtyājyaṃ juhvati pañcāśate svāhā śatāya svāhā dvābhyāṃ svāheti śatābhyāsenā sahasrāt | [VārŚS, 3, 4, 2 8.1]
sahasrābhyāsenāyutāt | [VārŚS, 3, 4, 2 9.1]
ayutābhyāsenā prayutāt | [VārŚS, 3, 4, 2 10.1]
prayutāya svāhā niyutāya svāhā parārdhāya svāhā dhenavatsate svāhā vivasvate svāhā | [VārŚS, 3, 4, 2 11.1]
vyuṣṭyai svāhā vyuṣṭāyām | [VārŚS, 3, 4, 2 11.2]
udeṣyate svāhodeṣyaty udyate svāhodyaty uditāya svāhodite | [VārŚS, 3, 4, 2 11.3]
sarvasmai svāhā svargāya svāhety antato hutvātiriktam annam aśvāya nidadhāti | [VārŚS, 3, 4, 2 11.4]
ukthyaḥ śākvarapṛṣṭho madhyamam ahaḥ | [VārŚS, 3, 4, 2 12.1]
upāṃśvantaryāmayoḥ pātre prayujya mahimnoḥ pātre prayunakti sauvarṇarājate | [VārŚS, 3, 4, 2 13.1]
āgrāyaṇasthālīṃ prayujya prājāpatyādyapātraṃ prayunakti | [VārŚS, 3, 4, 2 14.1]
upāṃśvantaryāmau gṛhītvā mahimānau gṛhṇāti hiraṇyagarbha iti dvābhyām | [VārŚS, 3, 4, 2 15.1]
rukmapratihitenādyena tam ānayati | [VārŚS, 3, 4, 2 16.1]
{VārŚS, 3, 4, 3}
jyotir yajñasya pavate madhu ghṛtaṃ pitā devānāṃ janitā vibhūvasuḥ | [VārŚS, 3, 4, 3 1.1]
tasyādadhātu ratnaṃ svadhayor apīcyaṃ madintamo matsara indriyo rasaḥ | [VārŚS, 3, 4, 3 1.2]
ity aśvasya grīvāsu rukmaṃ pratimucya śyeno 'si gāyatra iti pavamānānumantraṇenāśvasya puccham anvārabhante | [VārŚS, 3, 4, 3 1.3]
agnir vṛtrāṇi jaṅghanad iti pavamānaṃ yanty āstāvaṃ prāñcaḥ | [VārŚS, 3, 4, 3 2.1]
udgātāram aparuṇaddhi udgātar niṣkeṇa tvā śatapalenāparuṇadhmīti | [VārŚS, 3, 4, 3 3.1]
tam aparudhyartvijo 'parundhanti | [VārŚS, 3, 4, 3 4.1]
aśvāyoparundhanti vaḍabāḥ | [VārŚS, 3, 4, 3 5.1]
saṃkrandayaty aśvavaḍabam | [VārŚS, 3, 4, 3 6.1]
aśvenāstāvam ākramayanti | [VārŚS, 3, 4, 3 7.1]
aśvākrānta ārciṣyānupayacchanti | [VārŚS, 3, 4, 3 8.1]
udgātāram upahvayate udgātar niṣkeṇa tvā śatapalenopahvayāmīmāṃ devatām udgāyantīm anūdgāyeti | [VārŚS, 3, 4, 3 9.1]
stute śatamānam udgātre dadāti | [VārŚS, 3, 4, 3 10.1]
sopaśayān yūpān saṃmīya paśūn upākaroti | [VārŚS, 3, 4, 3 11.1]
aśvas tūparo gomṛgas te prājāpatyā agniṣṭhe | [VārŚS, 3, 4, 3 12.1]
kṛṣṇagrīva āgneyo lalāṭa ity aśve paryaṅgyāḥ | [VārŚS, 3, 4, 3 13.1]
sauryayāmau śvetaś ca kṛṣṇaś ca pārśvayoḥ | [VārŚS, 3, 4, 3 14.1]
sauryaṃ śvetam uttarato yāmaṃ kṛṣṇaṃ dakṣiṇataḥ | [VārŚS, 3, 4, 3 15.1]
vāyavyaḥ śvetaḥ pucchā indrāya svapasyāya vehad vaiṣṇava iti | [VārŚS, 3, 4, 3 16.1]
babhrur aruṇababhrur ity anuvākair yathādevatam upākaroti jānapadībhiḥ saṃjñābhiḥ pratiyajñāṃśe vatsavatyā iti samāntarān u vaḥ kihā iti vākaināṃ puṃsasṛṣṭā iti vaikathitām utsṛṣṭā | [VārŚS, 3, 4, 3 17.1]
tryavaya ity ardhahāyanā dityavāha iti dvihāyanā nyaṃ vāhayati bhrāparāgnyavyaya iti trihāyanāḥ | [VārŚS, 3, 4, 3 18.1]
turyavāha iti caturhāyanāḥ | [VārŚS, 3, 4, 3 19.1]
paṣṭhavāha iti pañcavarṣāḥ | [VārŚS, 3, 4, 3 20.1]
dhūmrā vasantāyety anuvākābhyām anvahaṃ paśubandhair iṣṭvā somānām āhareta | [VārŚS, 3, 4, 3 21.1]
vasantāya kapiñjalān ity ekaviṃśatyanuvākair āraṇyān upākaroti kumbheṣu pannagān īṣajalajarāsu hastinaḥ pañjareṣu nakhino daṃṣṭriṇaś ca | [VārŚS, 3, 4, 3 22.1]
yūpeṣu grāmyān paśūn niyunakty antarāleṣv āraṇyān dhārayanti | [VārŚS, 3, 4, 3 23.1]
vetasaśākhayā prājāpatyān upakaroti plakṣaśākhāgreṇetarān | [VārŚS, 3, 4, 3 24.1]
yuñjanti bradhnamityaśvaṃ yunakti | [VārŚS, 3, 4, 3 25.1]
yuñjanty asya kāmyeti rathaṃ yunakti | [VārŚS, 3, 4, 3 26.1]
ketuṃ kṛṇvann iti dhvajam upakarṣati | [VārŚS, 3, 4, 3 27.1]
jīmūtasyeveti varmādhyūhate | [VārŚS, 3, 4, 3 28.1]
dhanvanā gā iti dhanur ādatte | [VārŚS, 3, 4, 3 29.1]
vakṣyantīveti jyām abhimantrayate | [VārŚS, 3, 4, 3 30.1]
te ācarantīti dhanor ārtnīm | [VārŚS, 3, 4, 3 31.1]
bahūnāṃ pitetīṣudhim | [VārŚS, 3, 4, 3 32.1]
rathe tiṣṭhann iti sārathim | [VārŚS, 3, 4, 3 33.1]
tīvrān ghoṣān ity aśvān | [VārŚS, 3, 4, 3 34.1]
vanaspate vīḍvaṅga ity ārohati | [VārŚS, 3, 4, 3 35.1]
svāduṣaṃsada ity āruhya japati | [VārŚS, 3, 4, 3 36.1]
ahir iveti talaṃ baddhvā japati | [VārŚS, 3, 4, 3 37.1]
kāśām ādāyārvāsi saptir asīty aśvān saṃkṣipati | [VārŚS, 3, 4, 3 38.1]
āśvāsayati | [VārŚS, 3, 4, 3 39.1]
dundubhīn āghnanty āmūr ajeti | [VārŚS, 3, 4, 3 40.1]
yad vāto 'pa ity aśvenāpo 'vagāheta | [VārŚS, 3, 4, 3 41.1]
etaṃ stotar ity āvartayati | [VārŚS, 3, 4, 3 42.1]
vi te muñcāmīti vimuñcati | [VārŚS, 3, 4, 3 43.1]
patnyo 'bhyañjanti vasavas tvāñjantv iti kāsāmbavena mahiṣī rudrās tvāñjantv iti gaulgulavena vāvātādityās tvāñjantv iti maustaphāṭena parivṛktī | [VārŚS, 3, 4, 3 44.1]
trisahasraṃ maṇīn lomasv avayaveṣu grathnanti | [VārŚS, 3, 4, 3 45.1]
bhūr iti haritān mahiṣy abhiṣekārharājaputrāṇāṃ duhitṛśatena saha | [VārŚS, 3, 4, 3 46.1]
bhuva iti rajatān vāvātā rājñāṃ duhitṛśatena saha | [VārŚS, 3, 4, 3 47.1]
svar iti śaṅkhamayān parivṛktī sūtagrāmaṇīnāṃ duhitṛśatena saha | [VārŚS, 3, 4, 3 48.1]
hotā ca brahmā ca brahmodyaṃ vadato dakṣiṇata āhavanīyasya brahmottarato hotā | [VārŚS, 3, 4, 3 50.1]
kaḥ svid ekākī caratīti pṛcchati sūrya ekākī caratīti pratyāha | [VārŚS, 3, 4, 3 51.1]
{VārŚS, 3, 4, 4}
pṛcchāmi tvā param antaṃ pṛthivyāḥ pṛcchāmi tvā bhuvanasya nābhim | [VārŚS, 3, 4, 4 1.1]
pṛcchāmi tvā vṛṣṇo aśvasya retaḥ pṛcchāmi vācaḥ paramaṃ vyoma | [VārŚS, 3, 4, 4 1.2]
iti | [VārŚS, 3, 4, 4 1.3]
iyaṃ vediḥ paro antaḥ pṛthivyā ayaṃ yajño bhuvanasya nābhiḥ | [VārŚS, 3, 4, 4 1.4]
ayaṃ somo vṛṣṇo aśvasya reto brahmāyaṃ vācaḥ paramaṃ vyoma | [VārŚS, 3, 4, 4 1.5]
iti pratyāha | [VārŚS, 3, 4, 4 1.6]
kā svid āsīt pūrvacittir iti pṛcchati | [VārŚS, 3, 4, 4 2.1]
dyaur āsīt pūrvacittir iti pratyāha | [VārŚS, 3, 4, 4 2.2]
anyataraḥ pṛcchaty anyataraḥ pratyāha | [VārŚS, 3, 4, 4 3.1]
samānam opapāyanāt | [VārŚS, 3, 4, 4 4.1]
yady aśvo na pibet taṃ brūyāt | [VārŚS, 3, 4, 4 5.1]
agniḥ paśur āsīt | [VārŚS, 3, 4, 4 5.2]
tam ālabhanta | [VārŚS, 3, 4, 4 5.3]
tenāyajanta | [VārŚS, 3, 4, 4 5.4]
sa imaṃ lokam ajayad yasminn agniḥ | [VārŚS, 3, 4, 4 5.5]
sa te loko bhaviṣyati yadi pāsyasi | [VārŚS, 3, 4, 4 5.6]
tasmāt tvāntareṣyāmi yadi na pāsyasi | [VārŚS, 3, 4, 4 5.7]
vāyuḥ paśur āsīt | [VārŚS, 3, 4, 4 5.8]
tam ālabhanta tenāyajanta | [VārŚS, 3, 4, 4 5.9]
so 'ntarikṣaṃ lokam ajayad yasmin vāyuḥ | [VārŚS, 3, 4, 4 5.10]
sa te loko bhaviṣyati yadi pāsyasi | [VārŚS, 3, 4, 4 5.11]
tasmāt tvāntareṣyāmi yadi na pāsyasi | [VārŚS, 3, 4, 4 5.12]
ādityaḥ paśur āsīt | [VārŚS, 3, 4, 4 5.13]
tam ālabhanta | [VārŚS, 3, 4, 4 5.14]
tenāyajanta | [VārŚS, 3, 4, 4 5.15]
so 'muṃ lokam ajayad yasminn ādityaḥ | [VārŚS, 3, 4, 4 5.16]
sa te loko bhaviṣyati yadi pāsyasi | [VārŚS, 3, 4, 4 5.17]
tasmāt tvāntareṣyāmi yadi na pāsyasi | [VārŚS, 3, 4, 4 5.18]
iti | [VārŚS, 3, 4, 4 5.19]
paryagnikṛtānutsṛjanty āraṇyān grāmyāṃś ca puruṣāṃś ca | [VārŚS, 3, 4, 4 6.1]
śāmitrāyāśvasya nīyamānasya pauṣṇam ajam agrato nayanti | [VārŚS, 3, 4, 4 7.1]
adhastād darbham āsyati | [VārŚS, 3, 4, 4 8.1]
vāso hiraṇyarukme tārpyeṇāśvaṃ saṃjñapayanti śyāmūlena vā | [VārŚS, 3, 4, 4 9.1]
prāṇāya svāheti saṃjñapyamāneṣu juhoti | [VārŚS, 3, 4, 4 11.1]
ambyambika iti mahiṣīṃ patnya udānayanti | [VārŚS, 3, 4, 4 12.1]
savyān granthān kṛtvā navakṛtvaḥ paśūn prasavyaṃ pariyanti gaṇānāṃ tvā gaṇapatiṃ havāmaha iti paryāyair vaso mamety anuṣajati | [VārŚS, 3, 4, 4 13.1]
āham ajānīti mahiṣy anupariviṣyati | [VārŚS, 3, 4, 4 14.1]
tau saheti pādān prasārayan svarge loke prorṇuvātām ity ahatena vāsasā pādatodaśena pracchādya vṛṣā vām aśva iti saṃhitaprajananayoḥ patnīṃ yajamāno 'numantrayate | [VārŚS, 3, 4, 4 15.1]
ūrdhvām enām uñśrāpayeti mahiṣīṃ patnya udānayanti | [VārŚS, 3, 4, 4 16.1]
gāyatrī triṣṭubiti paryāyaiḥ śūcībhir asipathān kalpayati dvābhyāṃ dvābhyām ekaikā hariṇībhir mahiṣī rajatābhir vāvātā lohamayībhiḥ parivṛkty asaṃlabhanāyāśālmīpiṣṭair avalipya | [VārŚS, 3, 4, 4 17.1]
vapābhiḥ pracaranti saha prājāpatyānāṃ sahetareṣām | [VārŚS, 3, 4, 4 18.1]
nāśvasya vapā bhavati | [VārŚS, 3, 4, 4 19.1]
candraṃ nāma medaḥ | [VārŚS, 3, 4, 4 20.1]
tad asya vapāsthāne | [VārŚS, 3, 4, 4 21.1]
prajāpataye hayasya chāgasya gomṛgasya candravapānāṃ medasa iti prājāpatyānāṃ saṃpraiṣaḥ | [VārŚS, 3, 4, 4 22.1]
viśvebhyo devebhyaś chāgānām uṣṭrāṇāṃ meṣāṇāṃ vapānāṃ medasa itītareṣām | [VārŚS, 3, 4, 4 22.2]
abhito vapā mahimānau juhoti | [VārŚS, 3, 4, 4 23.1]
hutvā parivapyau parivāpyamānābhyāṃ sūkaravikartam aśvaṃ nikṛntati | [VārŚS, 3, 4, 4 24.1]
tasya pavamāno lohitaṃ śrapayati | [VārŚS, 3, 4, 4 25.1]
dakṣiṇākāle kāmamātrā dakṣiṇā dadāti | [VārŚS, 3, 4, 4 26.1]
yadi kāmānnāpayediṣuṣṭaṃ brāhmaṇānām annaṃ dadyād bhūmipuruṣavarjaṃ prācyāṃ diśy adhvaryave dakṣiṇasyāṃ brahmaṇe pratīcyāṃ hotra udīcyām udgātre | [VārŚS, 3, 4, 4 27.1]
{VārŚS, 3, 4, 5}
prātyaṃ siṃhacarmaṇy abhiṣiñcanty ṛṣabhacarmādhyadhi dhārayanti sahasraśīrṣā puruṣa iti śatakṛṣṇalaṃ rukmaṃ śatātṛṇṇam upariṣṭād dadhāti hiraṇyagarbha iti pūrvāsāṃ saptānāṃ prathamānāṃ purastād apānabhṛta ity upariṣṭān māsanāmāni hutvā prātar hastaṃ gṛhṇāti | [VārŚS, 3, 4, 5 1.1]
jāgatān viṣṇukramān krāmati | [VārŚS, 3, 4, 5 2.1]
prājāpatyaṃ caruśeṣaṃ pālāśapātreṣv āsicya madhyataḥkāriṇo 'bhiṣiñcanti | [VārŚS, 3, 4, 5 3.1]
vi rakṣo vi mṛdho jahīti mukhaṃ vimṛṣṭe | [VārŚS, 3, 4, 5 4.1]
pracaraṇakāla uttarata āhavanīyasya vaitase kaṭe 'śvasyāvadyati taijane dakṣiṇato 'nyeṣāṃ paśūnām | [VārŚS, 3, 4, 5 5.1]
purastād āhavanīye vaitasaṃ kaṭam āstīrya tasmin prājāpatyān saṃcinoti prāñcam aśvaṃ prāñcaṃ tūparaṃ pratyañcaṃ gomṛgam iti | [VārŚS, 3, 4, 5 6.1]
śādaṃ dadbhiḥ svāhāvakān dantamūlaiḥ svāheti paryāyair dyāvāpṛthivī vartobhyām ity etasya purastād araṇye 'nuvākyena gaṇena juhoti | [VārŚS, 3, 4, 5 7.1]
uduhya jāṃbukaṃ pūṣaṇaṃ vaniṣṭhunā | [VārŚS, 3, 4, 5 8.1]
mā no mitraḥ | [VārŚS, 3, 4, 5 8.2]
samiddho añjann iti tribhir anuvākair āhutīr juhoti | [VārŚS, 3, 4, 5 8.3]
dvipadābhir antato hutvā sviṣṭakṛtaṃ pratyaśvalohitaṃ juhoti agnaye sviṣṭakṛte svāheti gomṛgakaṇṭhenāśvaśaphena caruṇā | [VārŚS, 3, 4, 5 9.1]
sarvastomo 'tirātra uttamam ahaḥ | [VārŚS, 3, 4, 5 10.1]
aikādaśinān ālabhate | [VārŚS, 3, 4, 5 11.1]
samānam āvabhṛthāt | [VārŚS, 3, 4, 5 12.1]
āvabhṛthake karmaṇi kṛte śuklasya khalater viklidhasya piṅgākṣajaṭilagāṃbhavasyāvabhṛtham avasṛptasya mūrdhani juhoti jambukāya svāhā brahmahatyāyai svāheti | [VārŚS, 3, 4, 5 13.1]
nava saurīr vaśā śvetā anubandhyāḥ | [VārŚS, 3, 4, 5 14.1]
tāsāṃ vapāsu hūyamānāsu prativātaṃ pāpakṛtas tiṣṭhetādhvaryuḥ pāpān mucyate | [VārŚS, 3, 4, 5 15.1]
pāpād vāsavapāśvaṃ satvāpla tasmin sāṇḍaṃ tvāṣṭraṃ sakikidīvividīgayam ity upākaroti | [VārŚS, 3, 4, 5 16.1]
sodavasanīye saṃsthite paśubandhena yajate | [VārŚS, 3, 4, 5 17.1]
triśākho yūpo 'ṣṭāśrayaḥ śākhāpṛthukapālāni tantraṃ svarur apaharati | [VārŚS, 3, 4, 5 18.1]
tvaitānāṃ prathamaḥ kālakamevivabhrustaṃ madhyame viśākhayūpa āśvinam ālabheta | [VārŚS, 3, 4, 5 19.1]
tayor dvitīyas taṃ bhaumaṃ dakṣiṇārdhe | [VārŚS, 3, 4, 5 20.1]
yas tṛtīyas tam ūrja uttarārdhe | [VārŚS, 3, 4, 5 21.1]
paśūnāṃ puroḍāśam anu mṛgāreṣṭiṃ nirvapati | [VārŚS, 3, 4, 5 22.1]
sahasviṣṭakṛdiḍaṃ mṛgāreṣṭipaśupuroḍāśānāṃ ca | [VārŚS, 3, 4, 5 23.1]
tasmin saṃsthite dvādaśa brahmaudanān śrapayati | [VārŚS, 3, 4, 5 24.1]
tān mahartvijaḥ prāśnanti | [VārŚS, 3, 4, 5 25.1]
tebhyo dvādaśa dvādaśa rukmān dadāti | [VārŚS, 3, 4, 5 26.1]
saṃtiṣṭhate 'śvamedhaḥ | [VārŚS, 3, 4, 5 27.1]
tarati mṛtyuṃ tarati pāpmānaṃ tarati brahmahatyāṃ yo 'śvamedhena yajate yaś caiva devikāprabhṛtibhir iṣṭibhir yajate yajate | [VārŚS, 3, 4, 5 28.1]
