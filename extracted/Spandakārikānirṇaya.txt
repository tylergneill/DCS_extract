{SpandaKārNir zu SpandaKār, 1, 1.2}
śam upaśāntāśeṣopatāpaparamānandādvayamayasvacaitanyasphārapratyabhijñāpanasvarūpam anugrahaṃ karoti yas tam imaṃ svasvabhāvaṃ śaṃkaraṃ stumas taṃ viśvotkarṣitvena parāmṛśantas tatkﾱptakalpitapramātṛpadanimajjanena samāviśāmaḥ tatsamāveśa eva hi jīvanmuktiphala iha prakaraṇa upadeśyaḥ | [SpandaKārNir zu SpandaKār, 1, 1.2 1]
bahuvacanam anugrahadṛṣṭikaṭākṣitāśeṣānugrāhyābhedaprathanāya | [SpandaKārNir zu SpandaKār, 1, 1.2 2]
tam ity anena yad asya asāmānyatvam api dhvanitaṃ tat prathayati yasyety ardhena | [SpandaKārNir zu SpandaKār, 1, 1.2 3]
iha parameśvaraḥ prakāśātmā mahādevaḥ śabdarāśiparamārthapūrṇāhantāparāmarśasāratvāt sadaivānandaghanasphurattātmakobhayavisargāraṇiparāśaktyātmakapūrṇasvātantryasvarūpas tata eva citsvābhāvyād acalasyāpi śrībhagavataḥ svātantryaśaktir avibhaktāpy aśeṣasargasaṃhārādiparamparāṃ darpaṇanagaravatsvabhittāv eva bhāviyuktyānadhikām apy adhikām iva darśayantī kiṃcic calattātmakadhātvarthānugamāt spanda ity abhihitā tena bhagavān sadāspandatattvasatattvo na tv aspandaḥ yad āhuḥ kecit aspandaṃ paraṃ tattvam iti | [SpandaKārNir zu SpandaKār, 1, 1.2 4]
evaṃ hi śāntasvarūpatvād anīśvaram evaitad bhavet | [SpandaKārNir zu SpandaKār, 1, 1.2 5]
sphurattāsāraspandaśaktimayaśaṃkarātmakasvasvabhāvapratipādanāyaiva cedaṃ śāstraṃ samucitaspandābhidhānaṃ mahāgurubhir nibaddham | [SpandaKārNir zu SpandaKār, 1, 1.2 6]
etac ca vyaktībhaviṣyati | [SpandaKārNir zu SpandaKār, 1, 1.2 7]
sā caiṣā spandaśaktir garbhīkṛtānantasargasaṃhāraikaghanāhantācamatkārānandarūpā niḥśeṣaśuddhāśuddharūpāmātṛmeyasaṃkocavikāsābhāsanasatattvā sarvopaniṣadupāsyā yugapad evonmeṣanimeṣamayī | [SpandaKārNir zu SpandaKār, 1, 1.2 8]
tathā hi śivādeḥ kṣityantasyāśeṣasya tattvagrāmasya prāksṛṣṭasya saṃhartṛrūpā yā nimeṣabhūr asāv evodbhaviṣyaddaśāpekṣayā sraṣṭurūponmeṣabhūmis tathā viśvanimeṣabhūś cidghanatonmeṣasārā cidghanatānimajjanabhūmir api viśvonmeṣarūpā | [SpandaKārNir zu SpandaKār, 1, 1.2 9]
yad āgamaḥ | [SpandaKārNir zu SpandaKār, 1, 1.2 10.1]
lelihānā sadā devī sadā pūrṇā ca bhāsate | [SpandaKārNir zu SpandaKār, 1, 1.2 10.2]
{SpandaKārNir zu SpandaKār, 1, 2.2}
tasyāsya śaṃkarātmanaḥ prakāśānandaghanasya svasvabhāvasya na kutraciddeśe kāla ākāre vā nirodhaḥ prasaravyāghāto 'sti anāvṛtarūpatvād asthagitasvabhāvatvāt | [SpandaKārNir zu SpandaKār, 1, 2.2 1]
ayaṃ bhāvaḥ iha yatkiṃcitprāṇapuryaṣṭakasukhanīlādikaṃ citprakāśasyāvarakaṃ saṃbhāvyate tadyadi na prakāśate na kiṃcit prakāśamānaṃ tu prakāśātmakaśaṃkarasvarūpameveti kiṃ kasya nirodhakaṃ ko vā nirodhārthaḥ | [SpandaKārNir zu SpandaKār, 1, 2.2 2]
etadeva tasyetyetadviśeṣaṇena yatretyādinopapādayati | [SpandaKārNir zu SpandaKār, 1, 2.2 3]
yatra yasmiṃścid rūpe svātmani idaṃ mātṛmānameyātmakaṃ sarvaṃ jagatkāryaṃ sthitaṃ yatprakāśena prakāśamānaṃ satsthitiṃ labhate tasya kathaṃ tena nirodhaḥ śakyas tannirodhe hi nirodhakābhimatameva na cakāsyādity āśayaśeṣaḥ | [SpandaKārNir zu SpandaKār, 1, 2.2 4]
yathoktam | [SpandaKārNir zu SpandaKār, 1, 2.2 5.1]
tadātmanaiva tasya syātkathaṃ prāṇena yantraṇā | [SpandaKārNir zu SpandaKār, 1, 2.2 5.2]
ityajaḍapramātṛsiddhau | [SpandaKārNir zu SpandaKār, 1, 2.2 6]
nanūtpannasya sthityātmā prakāśe bhavati utpattireva tv asya kuta ityāha yasmāc ca nirgatamiti | [SpandaKārNir zu SpandaKār, 1, 2.2 7]
smṛtisvapnasaṃkalpayoginirmāṇadṛṣṭayā citaḥ svānubhavasiddhaṃ jagatkāraṇatvam ujjhitvā apramāṇakam anupapannaṃ ca pradhānaparamāṇvādīnāṃ na tatkalpayituṃ yujyate | [SpandaKārNir zu SpandaKār, 1, 2.2 8]
kāryapadena cedameva dhvanitaṃ kartuḥ kriyayā niṣpādyaṃ hi kāryamucyate na tu jaḍakāraṇānantarabhāvi jaḍasya kāraṇatvānupapatteḥ īśvarapratyabhijñoktanītyā | [SpandaKārNir zu SpandaKār, 1, 2.2 9]
bhaviṣyati caitat | [SpandaKārNir zu SpandaKār, 1, 2.2 10.1]
avasthāyugalaṃ cātra kāryakartṛtvaśabditam | [SpandaKārNir zu SpandaKār, 1, 2.2 11]
ityatra | [SpandaKārNir zu SpandaKār, 1, 2.2 12.1]
sarvaśabdenopādānādinairapekṣyaṃ karturdhvanitam | [SpandaKārNir zu SpandaKār, 1, 2.2 12.2]
na ca kāryaṃ ghaṭādi kartuḥ kumbhakārādeḥ kadācitsvarūpaṃ tirodadhad dṛṣṭam | [SpandaKārNir zu SpandaKār, 1, 2.2 13]
nanu nirgatir avasthitasya bhavati tatkimetat kvacid ādāv eva sthitaṃ nānyatra sthitamapitu tatraiva cidātmanītyāha yatra sthitamiti | [SpandaKārNir zu SpandaKār, 1, 2.2 14]
āvṛttyā caitadyojyam | [SpandaKārNir zu SpandaKār, 1, 2.2 15]
ayamarthaḥ yadi cidātmani jagadahaṃprakāśābhedena na bhavet tat katham upādānādinirapekṣaṃ tata udiyāt | [SpandaKārNir zu SpandaKār, 1, 2.2 16]
yatastu yathā nyagrodhabījasthaḥ śaktirūpo mahādrumaḥ | [SpandaKārNir zu SpandaKār, 1, 2.2 17.1]
tathā hṛdayabījasthaṃ jagad etac carācaram | [SpandaKārNir zu SpandaKār, 1, 2.2 17.2]
ityāmnāyasthityā | [SpandaKārNir zu SpandaKār, 1, 2.2 18]
svāminaścātmasaṃsthasya | [SpandaKārNir zu SpandaKār, 1, 2.2 19]
iti pūrvoktayuktyā ca tatraitad abhedena sphuratsthitaṃ tato 'yaṃ cidātmā bhagavān nijarasāśyānatārūpaṃ jagad unmajjayatīti yujyate | [SpandaKārNir zu SpandaKār, 1, 2.2 20]
evaṃ ca yatra sthitameva sad yasmān nirgatamityatra yojanā jātā | [SpandaKārNir zu SpandaKār, 1, 2.2 21]
ca evārthe bhinnakramaḥ | [SpandaKārNir zu SpandaKār, 1, 2.2 22]
nanu yadi tasmāt prakāśavapuṣa idaṃ jagan niryātaṃ tan na pratheta na hi prathābāhyaṃ ca prathate ceti yuktam ityāśaṅkya yasmān nirgatamapi sadyatra sthitam ity āvṛttyā saṃgamanīyam | [SpandaKārNir zu SpandaKār, 1, 2.2 23]
co 'pyarthe bhinnakramaḥ | [SpandaKārNir zu SpandaKār, 1, 2.2 24]
etaduktaṃ bhavati na prasevakādivākṣoṭādi tat tasmān nirgatamapi tu sa eva bhagavān svasvātantryād anatiriktām apyatiriktāmiva jagadrūpatāṃ svabhittau darpaṇanagaravat prakāśayan sthitaḥ | [SpandaKārNir zu SpandaKār, 1, 2.2 25]
nanu ca bhavatvevaṃ sargasthityavasthayor jagatāsyāniruddhatvaṃ saṃhārāvasthayā tv abhāvātmanā suṣuptadeśīyayā jagataḥ sambandhinyā kathaṃ naitat tirodhīyate nahi grāhyaṃ jagadvinā grāhakaścidātmā kaścidity āvṛttyaitad evottaraṃ yasmān nirgatamapi sadyatraiva sthitamutpannam api jagatsaṃhārāvasthāyāṃ tadaikātmyenaivāste na tv asyānyaḥ kaściducchedaḥ śūnyarūpastasya vakṣyamāṇayuktyā prakāśaṃ bhittibhūtaṃ vinānupapatterityarthaḥ | [SpandaKārNir zu SpandaKār, 1, 2.2 26]
yathoktaṃ śrīsvacchandaśāstre | [SpandaKārNir zu SpandaKār, 1, 2.2 27.1]
aśūnyaṃ śūnyamityuktaṃ śūnyaṃ cābhāva ucyate | [SpandaKārNir zu SpandaKār, 1, 2.2 27.2]
devyabhāvaḥ sa vijñeyo yatra bhāvāḥ kṣayaṃ gatāḥ | [SpandaKārNir zu SpandaKār, 1, 2.2 27.3]
iti | [SpandaKārNir zu SpandaKār, 1, 2.2 28]
evaṃ sarvaṃ yasya kāryaṃ yatprakāśenaiva prakāśate saṃhṛtamapi ca sadyatprakāśaikātmyena tiṣṭhati na tasya deśakālākārādi kiṃcin nirodhakaṃ yujyate iti vyāpakaṃ nityaṃ viśvaśaktikhacitaṃ svaprakāśam ādisiddhaṃ caitattattvamiti nāsya siddhāv ajñātārthaprakāśarūpaṃ pramāṇavarākamupapadyata upayujyate sambhavati vā pratyutaitattattvasiddhyadhīnā pramāṇādiviśvavastusiddhiḥ | [SpandaKārNir zu SpandaKār, 1, 2.2 29]
taduktamasmadgurubhis tantrāloke | [SpandaKārNir zu SpandaKār, 1, 2.2 30.1]
pramāṇānyapi vastūnāṃ jīvitaṃ yāni tanvate | [SpandaKārNir zu SpandaKār, 1, 2.2 30.2]
teṣāmapi paro jīvaḥ sa eva parameśvaraḥ | [SpandaKārNir zu SpandaKār, 1, 2.2 30.3]
iti | [SpandaKārNir zu SpandaKār, 1, 2.2 31]
yasmān nirgatamapīdaṃ jagadyatra sthitaṃ yatprakāśena prakāśamānaṃ tathābhūtamapi yatra sthitaṃ yatprakāśaikarūpaṃ yatprakāśa eva yasya siddhyai nyakṣeṇekṣyamāṇaṃ bhavati na tv anyaj jagan nāma kiṃcit | [SpandaKārNir zu SpandaKār, 1, 2.2 32]
atra yatra sthitamityāvartya dvir yojyam | [SpandaKārNir zu SpandaKār, 1, 2.2 33]
evaṃ ca svānubhavasiddhamevāsya tattvasya sṛṣṭisthitisaṃhāramelanāvabhāsino 'tidurghaṭakāriṇaḥ sarvadā sarvatrāniruddhatvam | [SpandaKārNir zu SpandaKār, 1, 2.2 34]
yathoktaṃ śrīmadutpaladevācāryaiḥ | [SpandaKārNir zu SpandaKār, 1, 2.2 35.1]
parameśvaratā jayatyapūrvā tava sarveśa yadīśitavyaśūnyā | [SpandaKārNir zu SpandaKār, 1, 2.2 35.2]
aparāpi tathaiva te yayedaṃ jagadābhāti yathā tathā na bhāti | [SpandaKārNir zu SpandaKār, 1, 2.2 35.3]
iti | [SpandaKārNir zu SpandaKār, 1, 2.2 36]
atrahibhāsamānameva jagad bhāsanaikaśeṣībhūtatvād bhāsanātiriktaṃ na kiṃcidbhātītyarthaḥ | [SpandaKārNir zu SpandaKār, 1, 2.2 37]
kiṃca yatra sthitam ityuktyopaśamapade yasmāc ca nirgatamiti prasarapade yato'sya na nirodhas tato nimīlanonmīlanasamādhidvaye'pi yoginā svasvabhāvasamāveśapareṇaiva bhavitavyam | [SpandaKārNir zu SpandaKār, 1, 2.2 38]
yadvakṣyate | [SpandaKārNir zu SpandaKār, 1, 2.2 39.1]
yadā kṣobhaḥ pralīyeta tadā syātparamaṃ padam | [SpandaKārNir zu SpandaKār, 1, 2.2 39.2]
iti | [SpandaKārNir zu SpandaKār, 1, 2.2 40]
tathā | [SpandaKārNir zu SpandaKār, 1, 2.2 41.1]
tasmāc chabdārthacintāsu na sāvasthā na yā śivaḥ | [SpandaKārNir zu SpandaKār, 1, 2.2 41.2]
ityapi ca | [SpandaKārNir zu SpandaKār, 1, 2.2 42]
kutracidanātmavādini saugatādau pramātari kutracic ca bādhakābhimate pramāṇe sati na tasya nirodhaḥ pratiṣedho'sti yato yastasya pratiṣedhako yac ca tasya pratiṣedhakaṃ pramāṇaṃ tadyadi na siddham abhittikam etac citraṃ siddhiścāsya prakāśate iti tatsiddhyaiva bhagavān ādisiddhasvaprakāśamūrtir astīty etat pratiṣedhāyoditenāpy anakṣaramuktam | [SpandaKārNir zu SpandaKār, 1, 2.2 43]
bhaviṣyati caitat | [SpandaKārNir zu SpandaKār, 1, 2.2 44.1]
na tu yo 'ntarmukho bhāvaḥ | [SpandaKārNir zu SpandaKār, 1, 2.2 44.2]
ityatrāntare | [SpandaKārNir zu SpandaKār, 1, 2.2 45]
evaṃ cānena viśvottīrṇaṃ viśvamayaṃ viśvasargasaṃhārādikāri śāṃkaraṃ svasvabhāvātmakaṃ tattvam ityabhidadhatā sarveṣu pārameśvareṣu yadupāsyaṃ taditaḥ spandatattvān nādhikaṃ kevalametatsvātantryavaśenaiva tadupāsāvaicitryam ābhāsyate | [SpandaKārNir zu SpandaKār, 1, 2.2 46]
vastutastu etadvīryasāram evāśeṣam | [SpandaKārNir zu SpandaKār, 1, 2.2 47]
yadvakṣyati | [SpandaKārNir zu SpandaKār, 1, 2.2 48.1]
tadākramya balaṃ mantrāḥ sarvajñabalaśālinaḥ | [SpandaKārNir zu SpandaKār, 1, 2.2 48.2]
ityetadapi bhaṅgyā pratipāditam | [SpandaKārNir zu SpandaKār, 1, 2.2 49]
evaṃ ca na kaścid uktacodyāvakāśaḥ | [SpandaKārNir zu SpandaKār, 1, 2.2 50]
evametādṛśeṣu cintāratnaprāyeṣu śrīspandasūtreṣu yadanyaiḥ sarvair vivṛtikṛdbhir vyākhyāyi yac cāsmābhiḥ kiṃcid vyākriyate tatrāntaramamatsarā anavaliptāś ca svayameva vicinvantu sacetaso na tu tad asmābhir udghāṭya pratipadaṃ pradarśyate granthagauravāpatteḥ | [SpandaKārNir zu SpandaKār, 1, 2.2 51]
nanu jāgarādidaśasv īdṛśaḥ svabhāvo nānubhūyate yadi cāyamuktayuktibhirna kenacit nirudhyate tat jāgarādyavasthā svayameva nirotsyate iti śaṅkāta uktamapyartham apratipadyamānaṃ pratibodhayann upadiśati | [SpandaKārNir zu SpandaKār, 1, 2.2 52]
{SpandaKārNir zu SpandaKār, 1, 3.2}
jāgarāparaparyāyo jāgracchabdaḥ śiṣṭaprayuktatvāt | [SpandaKārNir zu SpandaKār, 1, 3.2 1]
lokaprasiddhe jāgratsvapnasuṣuptānāṃ bhede yogiprasiddhe 'pi vā dhāraṇādhyānasamādhirūpe prasarpati anyānyarūpe pravahati sati arthāt tattattvaṃ nijādanapāyinaḥ sarvasyātmabhūtāc cānubhavitṛrūpāt svabhāvān naiva nivartate | [SpandaKārNir zu SpandaKār, 1, 3.2 2]
yadihisvayaṃnivarteta taj jāgradādy api tatprakāśavinākṛtaṃ na kiṃcitprakāśeta | [SpandaKārNir zu SpandaKār, 1, 3.2 3]
upalabdhṛtā caitadīyā jāgarāsvapnayoḥ sarvasya svasaṃvedanasiddhā sauṣupte yadyapi sā tathā na cetyate tathāpy auttarakālikasmṛtyanyathānupapattyā siddhā upalabdhṛta eva ca svabhāvān na nivartate upalabhyaṃ tv avasthādi tanmāhātmyān nivartatāṃ kāmaṃ kātra kṣatiḥ | [SpandaKārNir zu SpandaKār, 1, 3.2 4]
evakāro'pyarthe bhinnakramas tadabhāve'pi na nivartata ityarthaḥ | [SpandaKārNir zu SpandaKār, 1, 3.2 5]
jāgarādivibhedasya viśeṣaṇadvāreṇa hetustadabhinne iti tasmāc chivasvabhāvādabhedena prakāśamānatvāt prakāśarūpe ityarthaḥ | [SpandaKārNir zu SpandaKār, 1, 3.2 6]
yac ca yadekātmakaṃ tatkathaṃ tannivṛttāv avatiṣṭhate | [SpandaKārNir zu SpandaKār, 1, 3.2 7]
yadvā taditi kartṛpadam | [SpandaKārNir zu SpandaKār, 1, 3.2 8]
abhinna iti tu kevalamabhinnatvaṃ jāgarādeḥ śivāpekṣameva | [SpandaKārNir zu SpandaKār, 1, 3.2 9]
arthāttattattvaṃ jāgarādibhede'pi sati prasarpati prasarati vaicitryaṃ gṛhṇāti tan naiva svabhāvān nivartata iti yojyam | [SpandaKārNir zu SpandaKār, 1, 3.2 10]
kiṃcāyaṃ jāgradādibhedaḥ pariṇāmo vivarto veti yat sāṃkhyapāñcarātraśābdikādayo manyante tadvyudāsāyāpyuktaṃ tadabhinna iti | [SpandaKārNir zu SpandaKār, 1, 3.2 11]
avasthāprapañco'pi yadi cinmātrāt manāgapy atiricyeta cidrūpaṃ vā tatpariṇatau manāg atiricyeta tan na kiṃcic ca kā syād iti tāvan na pariṇāmo'sti | [SpandaKārNir zu SpandaKār, 1, 3.2 12]
yathoktam | [SpandaKārNir zu SpandaKār, 1, 3.2 13.1]
pariṇāmo'cetanasya cetanasya na yujyate | [SpandaKārNir zu SpandaKār, 1, 3.2 13.2]
iti śrīkiraṇe | [SpandaKārNir zu SpandaKār, 1, 3.2 14]
na ca bhāsamāno 'sāv asatyo brahmatattvasyāpi tathātvāpatteḥ ity asatyavibhaktānyarūpopagrāhitā vivarta ityapi na saṃgatam | [SpandaKārNir zu SpandaKār, 1, 3.2 15]
anena cātidurghaṭakiratvam eva bhagavato dhvanitam | [SpandaKārNir zu SpandaKār, 1, 3.2 16]
yasmāj jāgarādivibhedaṃ ca prakāśayati tatraiva ca svābhedamiti bhedātmanā tadabhedātmanobhayātmanā ca rūpeṇāparāparāparāparāśaktitrayasvarūpeṇa sphuratīty anuttaraṣaḍardhatattvātmatayā bhagavān eva sphurati | [SpandaKārNir zu SpandaKār, 1, 3.2 17]
ataścajāgarādidaśāvasthito 'pi evamimaṃ svasvabhāvaṃ pariśīlayan yaścinute sa śaṃkara evetyupadiṣṭaṃ bhavati | [SpandaKārNir zu SpandaKār, 1, 3.2 18]
atha ye ekamevedaṃ saṃvidrūpaṃ harṣaviṣādādyanekākāravivartaṃ paśyāma ityuktyā jñānasaṃtāna eva tattvamiti saugatā manyante ye cāhaṃpratītipratyeyaḥ sadaiva sukhādyupadhitiraskṛta ātmeti mīmāṃsakāḥ pratipannās tānekenaiva ślokenāpavadati | [SpandaKārNir zu SpandaKār, 1, 3.2 19]
{SpandaKārNir zu SpandaKār, 1, 4.2}
ya evāhaṃ sukhī sa eva duḥkhī sukhānuśāyinā rāgeṇa yuktatvād rakto duḥkhānuśāyinā dveṣeṇa sambandhād dviṣṭetyādayaḥ saṃvido jñānāni tā anyatreti avasthātary ātmatattve vartante tatraivāntarmukhe viśrāmyanti sphuṭaṃ svasākṣikaṃ kṛtvā | [SpandaKārNir zu SpandaKār, 1, 4.2 1]
anyathā kṣaṇikajñānānāṃ svātmamātrakṣīṇatvāt tatsaṃskārajanmanām api vikalpānāmanubhavāgocare pravṛttyabhāvādanusaṃdhānam idaṃ na ghaṭeta | [SpandaKārNir zu SpandaKār, 1, 4.2 2]
cakārās tulyayogitāparā anusaṃdhānaṃ dyotayanti | [SpandaKārNir zu SpandaKār, 1, 4.2 3]
kīdṛśe'nyatra sukhādyavasthā udayapralayinyo 'nusyūtā dṛbdhā yasmiṃs tasmin sukhādyavasthānusyūte 'ntaḥsraksūtrakalpatayā sthite | [SpandaKārNir zu SpandaKār, 1, 4.2 4]
tā ity anenānusaṃdhīyamānāvasthānāṃ smaryamāṇatām abhidadhatkṣaṇikajñānavādimate 'nubhavasaṃskārotpannatvād arthākārārūṣitatve 'pi smṛteḥ kāmam anubhavasadṛśatvaṃ bhavatu na tv anubhavānubhūtātītakālārthavyavasthāpakatvaṃ ghaṭate sarvasaṃvidantarmukhe tu pramātari sati sarvaṃ yujyata iti sūcitavān ity alaṃ sukumārahṛdayopadeśyajanavairasyadāyinībhir ābhiḥ kathābhiḥ | [SpandaKārNir zu SpandaKār, 1, 4.2 5]
etadarthibhiḥ pratyabhijñā parīkṣyā | [SpandaKārNir zu SpandaKār, 1, 4.2 6]
granthakṛtaiva tu yata iha yuktir āsūtritā tato'smābhiḥ kiṃcid udghāṭitam iti sacetobhir nāsmabhyam asūyayitavyam | [SpandaKārNir zu SpandaKār, 1, 4.2 7]
mīmāṃsakaparihārāya tu etad itthaṃ vyākhyātavyam | [SpandaKārNir zu SpandaKār, 1, 4.2 8]
ahaṃ sukhītyādisaṃvido yās tā anyatreti puryaṣṭakasvarūpe pramātari sukhādyavasthābhir anusyūte otaprotarūpe sphuṭaṃ lokapratītisākṣikaṃ vartante tiṣṭhanti na tv asmadabhyupagate 'smiṃś cidānandaghane śaṃkarātmani svasvabhāve iti na sarvadā sukhādyupādhitiraskṛto 'yamātmāpi tu cinmayaḥ | [SpandaKārNir zu SpandaKār, 1, 4.2 9]
yadā tu nijāśuddhayā vakṣyamāṇayāyaṃ svasvarūpaṃ gūhayitvā tiṣṭhati tadā puryaṣṭakādyavasthāyāṃ sukhitvādirūpatāsya tatrāpi na nirodhas taiḥ sukhādibhir asyety uktam eveti na tattiraskṛto 'yaṃ kadācidapi | [SpandaKārNir zu SpandaKār, 1, 4.2 10]
ahaṃ kṛśo 'haṃ sthūla ityādipratītiparihāreṇa ahaṃ sukhī duḥkhītyādi vadato 'yamāśayaḥ sukhitvādipratītisaṃbhinnāṃ puryaṣṭakabhūmim antarmukhe pade nimajjayaṃs tadanuṣaṅgeṇa bāhyasyāpi dehaghaṭāder galanāt pratyabhijānāty eva svaṃ śivasvabhāvatvam iti sarvathā puryaṣṭakaśamanāyaiva yatna āstheya iti | [SpandaKārNir zu SpandaKār, 1, 4.2 11]
uktopapattisiddhāṃ samastavādānām anupapannatām anuvadann upapattisiddhaṃ spandatattvam evāstīti pratijānāti yuktyanubhavāgamajño rahasyagurupravaraḥ | [SpandaKārNir zu SpandaKār, 1, 4.2 12]
{SpandaKārNir zu SpandaKār, 1, 5.2}
iha yatkiṃcidduḥkhasukhādyāntaraṃ nīlapītādikaṃ bāhyaṃ grāhyaṃ yac caitad grāhakaṃ puryaṣṭakaśarīrendriyādi tattāvatsauṣuptavad asaṃcetyamānaṃ sphuṭameva nāstīti vaktuṃ śakyam | [SpandaKārNir zu SpandaKār, 1, 5.2 1]
yadāpi tu saṃcetyate tadā saṃcetyamānasyāpy asya caitanyamayatvāc caitanyam evāstīty āyātam | [SpandaKārNir zu SpandaKār, 1, 5.2 2]
yadāhuḥ | [SpandaKārNir zu SpandaKār, 1, 5.2 3.1]
prakāśātmā prakāśyo 'rthe nāprakāśaś ca sidhyati | [SpandaKārNir zu SpandaKār, 1, 5.2 3.2]
iti rahasyatattvavido'smatparameṣṭhinaḥ śrīmadutpaladevapādāḥ śrīmadīśvarapratyabhijñāyām | [SpandaKārNir zu SpandaKār, 1, 5.2 4]
ihāpi vakṣyate | [SpandaKārNir zu SpandaKār, 1, 5.2 5.1]
tatsaṃvedanarūpeṇa tādātmyapratipattitaḥ | [SpandaKārNir zu SpandaKār, 1, 5.2 5.2]
ityato duḥkhasukhādi nīlādi tadgrāhakaṃ ca yatra nāsti tatprakāśaikaghanaṃ tattvamasti | [SpandaKārNir zu SpandaKār, 1, 5.2 6]
nanvevaṃ sarvagrāhyagrāhakocchede śūnyātmaiva tattvamityāyātaṃ netyāha na cāsti mūḍhabhāvo 'pi iti | [SpandaKārNir zu SpandaKār, 1, 5.2 7]
mūḍhabhāvo mūḍhatvaṃ śūnyarūpatāpi yatra nāsti so 'pi hi na prathate kathamasti prathate cet tarhi prathātmakatvān nāsau kaścit prathaivāsti na ca prathāyāḥ kadācidbhāvo bhavati tadabhāve prathābhāvasyāpyasiddheḥ | [SpandaKārNir zu SpandaKār, 1, 5.2 8]
bhaviṣyati caitat | [SpandaKārNir zu SpandaKār, 1, 5.2 9.1]
na tu yo 'ntarmukho bhāvaḥ | [SpandaKārNir zu SpandaKār, 1, 5.2 9.2]
ityatra | [SpandaKārNir zu SpandaKār, 1, 5.2 10]
api ca mūḍhabhāva aiśvaryātmakavimarśaśūnyaprakāśamātratattvo brahmarūpo 'pi yatra nāsti yac chrutyantavidaḥ pratipannāḥ vijñānaṃ brahma iti tasyāpi svātantryātmakaspandaśaktiṃ vinā jaḍatvāt | [SpandaKārNir zu SpandaKār, 1, 5.2 11]
yathoktaṃ pratyabhijñāyām | [SpandaKārNir zu SpandaKār, 1, 5.2 12.1]
svabhāvamavabhāsasya vimarśaṃ vidur anyathā | [SpandaKārNir zu SpandaKār, 1, 5.2 12.2]
prakāśo 'rthoparakto'pi sphaṭikādijaḍopamaḥ | [SpandaKārNir zu SpandaKār, 1, 5.2 12.3]
iti | [SpandaKārNir zu SpandaKār, 1, 5.2 13]
bhaṭṭanāyakastotre 'pi | [SpandaKārNir zu SpandaKār, 1, 5.2 14.1]
napuṃsakamidaṃ nātha paraṃ brahma phalet kiyat | [SpandaKārNir zu SpandaKār, 1, 5.2 14.2]
tvatpauruṣī niyoktrī cen na syāttvadbhaktisundarī | [SpandaKārNir zu SpandaKār, 1, 5.2 14.3]
iti | [SpandaKārNir zu SpandaKār, 1, 5.2 15]
evaṃ ca yatra sthitam ityataḥ prabhṛti yattattvaṃ vicāritaṃ tadevāsti tac cāstyeva paramārthato yuktyanubhavāgamasiddhena rūpeṇa paramārthata eva cākalpitena pūrṇena rūpeṇāsti na tu nīlādivat kalpitena | [SpandaKārNir zu SpandaKār, 1, 5.2 16.1]
yathoktaṃ mahāgurubhiḥ | [SpandaKārNir zu SpandaKār, 1, 5.2 16.2]
evamātmanyasatkalpāḥ prakāśasyaiva santy amī | [SpandaKārNir zu SpandaKār, 1, 5.2 16.3]
jaḍāḥ prakāśa evāsti svātmanaḥ svaparātmabhiḥ | [SpandaKārNir zu SpandaKār, 1, 5.2 16.4]
iti | [SpandaKārNir zu SpandaKār, 1, 5.2 17]
tatrabhavadbhartṛhariṇāpi | [SpandaKārNir zu SpandaKār, 1, 5.2 18.1]
yadādau ca yadante ca yanmadhye tasya satyatā | [SpandaKārNir zu SpandaKār, 1, 5.2 18.2]
na yad ābhāsate tasya satyatvaṃ tāvadeva hi | [SpandaKārNir zu SpandaKār, 1, 5.2 18.3]
iti | [SpandaKārNir zu SpandaKār, 1, 5.2 19]
sāvadhāraṇatvāt sarvavākyānām evakāro 'tra trir yojyaḥ | [SpandaKārNir zu SpandaKār, 1, 5.2 20.1]
evamanena sūtreṇa sukhādyākārasaṃvitsaṃtānavādināṃ sukhādikaluṣitapramātṛtattvavādināṃ grāhyagrāhakanānātvavādināṃ sarveṣām abhāvavādināṃ niṣparāmarśaprakāśabrahmavādināṃ ca matam anupapannatvād asattvenānūdya pāramārthikaṃ spandaśaktirūpameva tattvam astīti pratijñātam | [SpandaKārNir zu SpandaKār, 1, 5.2 20.2]
atha ca yasminn asmin sopadeśasāvadhānamahānubhāvapariśīlye sphurattāsāre spandatattve sphurati duḥkhasukhagrāhyagrāhakatadabhāvādikam idaṃ sad api na kiṃcid eva sarvasyaitac camatkāraikasāratvāt tad evaitad astīty upadiṣṭam | [SpandaKārNir zu SpandaKār, 1, 5.2 21]
yanmahāguravaḥ | [SpandaKārNir zu SpandaKār, 1, 5.2 21.1]
duḥkhānyapi sukhāyante viṣam apy amṛtāyate | [SpandaKārNir zu SpandaKār, 1, 5.2 21.2]
mokṣāyate ca saṃsāro yatra mārgaḥ sa śāṃkaraḥ | [SpandaKārNir zu SpandaKār, 1, 5.2 21.3]
iti | [SpandaKārNir zu SpandaKār, 1, 5.2 22]
śāṃkaro mārgaḥ śaṃkarātmasvabhāvaprāptihetuḥ parāśaktirūpaḥ prasaraḥ | [SpandaKārNir zu SpandaKār, 1, 5.2 23]
evam upapattiparighaṭitatattvapratyabhijñānāya sābhijñānam upāyaṃ nirūpayati | [SpandaKārNir zu SpandaKār, 1, 5.2 24]
{SpandaKārNir zu SpandaKār, 1, 7.2}
tannirṇītaṃ tattvam ādarāt śraddhayā prayatnena ca | [SpandaKārNir zu SpandaKār, 1, 7.2 1.1]
udyamo bhairavaḥ | [SpandaKārNir zu SpandaKār, 1, 7.2 1.2]
iti śivasūtrapratipāditena sarvabhedopasaṃhārātmanā nijaujovṛttisphāraṇarūpeṇa paripūrṇāntarmukhasvarūpasevanātmanā bhairavarūpeṇodyamena parīkṣyam | [SpandaKārNir zu SpandaKār, 1, 7.2 1.3]
yata iyamiti sarvasya svasaṃviditā tasya śaṃkarātmanaḥ svasvabhāvasyākṛtrimā sahajā spandatattvarūpā svatantratā sarvatra jaḍājaḍaviṣaye sphurantī sthiteti śeṣaḥ | [SpandaKārNir zu SpandaKār, 1, 7.2 2.1]
kiṃ tat tattvam ityāha yata ityādi labhata ityantam | [SpandaKārNir zu SpandaKār, 1, 7.2 2.2]
ayamiti lokaprasiddho golakādirūpo na tu śāstritastasya nityaparokṣatvenāyamiti nirdeśābhāvāt karaṇavargas trayodaśendriyāṇi viśeṣeṇa mūḍho māyāvaśāj jaḍābhāsībhūto 'ṇor mūḍhād apyadhikaṃ mūḍhatvaṃ prāpto 'mūḍhavac cetanavat svayaṃ pravṛttisthitisaṃhṛtīr labhate viṣayonmukhībhavati tatra rajyate tataśca nivartata ityarthaḥ | [SpandaKārNir zu SpandaKār, 1, 7.2 3]
kathaṃ sahāntareṇa cakreṇa ihāntaraṃ cakraṃ karaṇeśvaryo nāntaḥkaraṇāni teṣāṃ vargaśabdena svīkārāt na vakṣyamāṇaṃ puryaṣṭakaṃ tatsthasyāntaḥkaraṇatrayasya vargaśabdenaiva gṛhītatvāt tanmātrāṇāṃ ca vāsanāmātrarūpāṇām upadeśyam ayoginaṃ prati sākṣāt pravṛttyādikartṛtvenāsiddheḥ yoginastu sākṣāt kṛtatanmātrasya svayameva paratattvapariśīlanāvahitasyopadeśyatvābhāvāt tasmād etadekīyamatam asat | [SpandaKārNir zu SpandaKār, 1, 7.2 4]
vimūḍho 'mūḍhavad ityanena karaṇavarga eva saṃbandhyo natvantaramapi karaṇeśvarīcakraṃ tasya ciccamatkārarūpatvāt | [SpandaKārNir zu SpandaKār, 1, 7.2 5]
evam abhidadhānasyāyam āśayaḥ yadayaṃ śaṃkarātmā svasvabhāvo 'tidurghaṭakariṇaḥ svātantryād yugapadeva saṃvittisāraṃ ca karaṇeśvarīcakraṃ jaḍābhāsarūpaṃ ca karaṇavargam ekatayaiva nirbhāsayan pravṛttisthitisaṃhṛtīḥ kārayati yena bhagavatyaḥ karaṇeśvaryo yathā tattadbhāvasṛṣṭyādi vidadhati tathā karaṇavargo jaḍo 'pi tatkārīva lakṣyate | [SpandaKārNir zu SpandaKār, 1, 7.2 6]
yadyapi rahasyadṛṣṭau na kaścij jaḍaḥ karaṇavargo 'sti apitu vijñānadehāḥ karaṇeśvarya eva vijṛmbhante tathāpīha suprasiddhapratītyanusāreṇopadeśyaḥ krameṇa rahasyārthopadeśe 'nupraveśya ityevam uktam | [SpandaKārNir zu SpandaKār, 1, 7.2 7]
evaṃ ca golakādirūpakaraṇavargāpravṛttyādikrameṇa tadadhiṣṭhātṛrūpaṃ nijamarīcicakraṃ cinvānenaiva tadubhayapracodakaṃ śrīmacchaṃkarātmakaṃ svasvarūpaṃ parīkṣaṇīyaṃ yatas tatprāptau tadīyākṛtrimā svatantratāsya yoginaḥ syād ity apy anenaivoktaṃ bhavati | [SpandaKārNir zu SpandaKār, 1, 7.2 8]
tadetadeva parīkṣaṇārhaṃ paramopādeyatvād etadeva ca parīkṣituṃ śakyamuktayuktyā sukhopāyatvāt ata evādareṇābhilaṣitaviṣayopabhogānirodhātmanā bahumānena | [SpandaKārNir zu SpandaKār, 1, 7.2 9]
atra parīkṣaṇasyehatyopadeśānusāreṇa prāptakālatā | [SpandaKārNir zu SpandaKār, 1, 7.2 10]
yathoktaṃ rahasyagurubhiḥ | [SpandaKārNir zu SpandaKār, 1, 7.2 11.1]
nijanijeṣu padeṣu patantv imāḥ karaṇavṛttaya ullasitā mama | [SpandaKārNir zu SpandaKār, 1, 7.2 11.2]
kṣaṇam apīśa manāgapi maiva bhūt tvadvibhedarasakṣatisāhasam | [SpandaKārNir zu SpandaKār, 1, 7.2 11.3]
iti | [SpandaKārNir zu SpandaKār, 1, 7.2 12]
parīkṣyam ity arhe śakye prāptakālatāyāṃ praiṣādau ca kṛtyaḥ | [SpandaKārNir zu SpandaKār, 1, 7.2 13]
atha ca jaḍaḥ karaṇavargo yad balād amūḍhavat pravṛttyādi labhate iti sarvasyānubhavasākṣikam abhidadhadindriyādicaitanyavādicārvākamatam apyanena vyudastavān | [SpandaKārNir zu SpandaKār, 1, 7.2 14]
atha kathamuktaṃ tatas tattvāc cetanatām ivāsādyendriyāṇi svayaṃ pravṛttyādi labhanta iti yāvatāyam eva grāhaka icchayā dātrādīnīva karaṇāni prerayati | [SpandaKārNir zu SpandaKār, 1, 7.2 15]
yad apyuktaṃ tat tattvaṃ prayatnena parīkṣyam iti tadapi kathaṃ yato 'smākam icchā bahir evānudhāvati na tu tattvaparīkṣāyāṃ pravartitum utsahata ity āśaṅkyāha | [SpandaKārNir zu SpandaKār, 1, 7.2 16]
{SpandaKārNir zu SpandaKār, 1, 8.2}
ayaṃ laukikaḥ puruṣa icchaiva nodanaṃ pratodastasya prerakatvena karaṇapravartanārthavyāpāraṇāya yasmān na pravartate api tu ātmanaś cidrūpasya yad balaṃ spandatattvātmakaṃ tatsparśāt tatkṛtāt kiyanmātrād āveśāt tatsamo bhavet ahaṃtārasavipruḍabhiṣekādacetano 'pi cetanatām āsādayatyeva | [SpandaKārNir zu SpandaKār, 1, 8.2 1]
tatas tat tattvaṃ na kevalaṃ karaṇāni yāvat tatprerakatvena śaṅkitaṃ kalpitamapi pramātāraṃ cetanīkṛtya svayaṃ pravṛttyādipātraṃ karoti yenāsyāyam abhimāno 'haṃ karaṇāni prerayāmīti | [SpandaKārNir zu SpandaKār, 1, 8.2 2]
spandatattvānuvedhaṃ vināpi tu sa eva na kiṃciditi karaṇānāṃ grāhakasya ca svaraśmicakraprasarānuvedhena cetanībhāvāpādakaṃ tattvaṃ parīkṣyamiti yuktameva | [SpandaKārNir zu SpandaKār, 1, 8.2 3]
yadi punar icchākhyena pratodarūpeṇa karaṇāntareṇa karaṇāni prerayet tad apīcchākhyaṃ karaṇaṃ preryatvāt karaṇāntaraṃ svapreraṇāyāpekṣeta tadapy anyad ity anavasthā syāt | [SpandaKārNir zu SpandaKār, 1, 8.2 4]
yat tūktam asmākamicchā na tatra pravartitum utsahate iti tatrāpyādyaṃ ślokārdham abhyupagamena paraṃ tūttaratayā yojyam | [SpandaKārNir zu SpandaKār, 1, 8.2 5]
satyaṃ nāyaṃ puruṣastattvaparīkṣārtham icchāṃ pravartayituṃ śaknoti necchayā tattvaṃ viṣayīkartuṃ kṣamas tasyāvikalpyatvād api tu viṣayān anudhāvantīm icchāṃ tadupabhogapuraḥsaraṃ praśamayya yadā tv antarmukhamātmabalaṃ spandatattvaṃ svakaraṇānāṃ ca cetanāvahaṃ spṛśati tadā tatsamo bhavet tatsamāveśāt tadvat sarvatra svatantratām āsādayatyeva yasmād evaṃ tasmāt tattvaṃ parīkṣyam ityarthaḥ | [SpandaKārNir zu SpandaKār, 1, 8.2 6]
śaktibhūmeḥ sparśāpradhānatvād ātmabalasparśādity uktam | [SpandaKārNir zu SpandaKār, 1, 8.2 7]
nanu cāyaṃ kṣetrī parameśvaramayo 'pi kiṃ na sadā pāripūrṇyena sphurati kasmād antarmukhātmabalasparśam apekṣata ity āśaṅkyāha | [SpandaKārNir zu SpandaKār, 1, 8.2 8]
{SpandaKārNir zu SpandaKār, 1, 9.2}
nijā svātmīyā svasvātantryollāsitā yeyaṃ svarūpāvimarśasvabhāvā icchāśaktiḥ saṃkucitā satyapūrṇaṃmanyatārūpā aśuddhir āṇavaṃ malaṃ tanmalotthitakañcukapañcakāvilatvāt jñānaśaktiḥ krameṇa bhedasarvajñatvakiṃcijjñatvāntaḥkaraṇabuddhīndriyatāpattipūrvam atyantaṃ saṃkocagrahaṇena bhinnavedyaprathārūpaṃ māyīyaṃ malamaśuddhir eva kriyāśaktiḥ krameṇa bhedasarvakartṛtvakiṃcitkartṛtvakarmendriyarūpasaṃkocagrahaṇapūrvam atyantaṃ parimitatāṃ prāptā śubhāśubhānuṣṭhānamayaṃ kārmaṃ malam apyaśuddhiḥ tayāsamarthasya pūryajñatvakartṛtvavikalpasya tata eva kartavyeṣu laukikaśāstrīyānuṣṭhāneṣv abhilāṣiṇo 'bhīṣṭānavāpter nityam abhilāṣavyākulasya tata eva kṣaṇam apy alabdhasvarūpaviśrānteḥ yadā uktavakṣyamāṇopapattyanubhavāvaṣṭambhato 'bhilāṣavivaśagrāhakābhimānātmā kṣobhaḥ pralīyeta anātmany ātmābhimānanivṛttipuraḥsaram ātmany anātmābhimānopaśāntiparyantena prakarṣeṇa līyeta tadā paramaṃ spandatattvātmakaṃ padaṃ syād asya pratyabhijñāviṣayatāṃ yāyād ityarthaḥ | [SpandaKārNir zu SpandaKār, 1, 9.2 1]
na tu tadaiva bhavati tasya nityatvāt | [SpandaKārNir zu SpandaKār, 1, 9.2 2]
uktaṃ ca vijñānabhairave | [SpandaKārNir zu SpandaKār, 1, 9.2 3.1]
mānasaṃ cetanā śaktirātmā ceti catuṣṭayam | [SpandaKārNir zu SpandaKār, 1, 9.2 3.2]
yadā priye parikṣīṇaṃ tadā tadbhairavaṃ vapuḥ | [SpandaKārNir zu SpandaKār, 1, 9.2 3.3]
iti | [SpandaKārNir zu SpandaKār, 1, 9.2 4]
nijāśuddhiśabdenamalaṃ nāma dravyaṃ pṛthagbhūtam astīti ye pratipannāste dūṣyatvena kaṭākṣitāḥ | [SpandaKārNir zu SpandaKār, 1, 9.2 5]
nanu ca grāhakāhambhāvātmani kṣobhe kṣīṇe nistaraṅgajaladhiprakhyam aspandameva tattvaṃ prasaktam ityāśaṅkāṃ śamayati | [SpandaKārNir zu SpandaKār, 1, 9.2 6]
{SpandaKārNir zu SpandaKār, 1, 10.2}
tadetyupadeśyāpekṣayā akṛtrimaḥ sahajo dharmaḥ prāṅ nirdiṣṭasvatantratārūpaḥ parameśvarasvabhāvo jñatvakartṛtve sāmarasyāvasthitaprakāśānandātmanī jñānakriye lakṣaṇamavyabhicāri svarūpaṃ yasya tādṛk tadā kṣobhopaśame 'sya puruṣasya syād abhivyajyata ityarthaḥ | [SpandaKārNir zu SpandaKār, 1, 10.2 1]
kuta etad abhivyajyata ityāha yatastadā paramapadapraveśasamaye sarvam īpsitamiti yadyaj jijñāsitaṃ cikīrṣitaṃ vāsya tat pravivikṣāyām abhūt tattaj jānāti ca karoti ca | [SpandaKārNir zu SpandaKār, 1, 10.2 2]
cakārāv atra yaugapadyam āhatuḥ na tu yathaike cakārābhyāṃ jñānakriyayor aikātmyaṃ sūcayatīti taddhi jñatvakartṛtvalakṣaṇa ity anenaivaikadharmaviśeṣaṇena sambandhinirdeśena vāstavasvarūpābhidhāyinoktam | [SpandaKārNir zu SpandaKār, 1, 10.2 3]
atha yataḥ karaṇeti nijāśuddhīti sūtrapratipāditonmeṣakramasamādhānasākṣātkṛtasya spandatattvasya dṛḍhāvaṣṭambhād vyutthānamapi samādhyekarasaṃ kurvato bhavocchedo bhavatītyāha | [SpandaKārNir zu SpandaKār, 1, 10.2 4]
{SpandaKārNir zu SpandaKār, 1, 11.2}
uktopapattyupalabdhyanuśīlanapratyabhijñātaṃ taṃ spandatattvātmakaṃ svabhāvam ātmīyam adhiṣṭhātṛbhāvena vyutthānadaśāyām api vyāpnuvantam avalokayaṃś cinvānaḥ | [SpandaKārNir zu SpandaKār, 1, 11.2 1.1]
na vrajen na viśecchaktir marudrūpā vikāsite | [SpandaKārNir zu SpandaKār, 1, 11.2 1.2]
nirvikalpatayā madhye tayā bhairavarūpadhṛk | [SpandaKārNir zu SpandaKār, 1, 11.2 1.3]
iti tathā | [SpandaKārNir zu SpandaKār, 1, 11.2 2.1]
sarvāḥ śaktīś cetasā darśanādyāḥ sve sve vedye yaugapadyena viṣvak | [SpandaKārNir zu SpandaKār, 1, 11.2 2.2]
kṣiptvā madhye hāṭakastambhabhūtas tiṣṭhan viśvākāra eko 'vabhāsi | [SpandaKārNir zu SpandaKār, 1, 11.2 2.3]
iti śrīvijñānabhairavakakṣyāstotranirdiṣṭasampradāyayuktyā nimīlanonmīlanasamādhinā yugapadvyāpakamadhyabhūmyavaṣṭambhād adhyāsitaitadubhayavisargāraṇivigalitasakalavikalpo 'kramasphāritakaraṇacakraḥ | [SpandaKārNir zu SpandaKār, 1, 11.2 3]
antarlakṣyo bahir dṛṣṭinimeṣonmeṣavarjitaḥ | [SpandaKārNir zu SpandaKār, 1, 11.2 4.1]
iyaṃ sā bhairavī mudrā sarvatantreṣu gopitā | [SpandaKārNir zu SpandaKār, 1, 11.2 4.2]
ity āmnātabhagavadbhairavamudrānupraviṣṭo mukurāntarnimajjadunmajjannānāpratibimbakadambakalpamanalpaṃ bhāvarāśiṃ cidākāśa evoditam api tatraiva vilīyamānaṃ paśyan janmasahasrāpūrvaparamānandaghanalokottarasvasvarūpapratyabhijñānāt jhaṭiti truṭitasakalavṛttiḥ smayamāno vismayamudrāpraviṣṭa iva mahāvikāsāsādanāc ca sahasaiva samuditasamucitatāttvikasvabhāvo yo yogīndra āste tiṣṭhati na tv avaṣṭambhāc chithilībhavati tasyeyamiti sakalajagatkampakāriṇī kutsitā jananamaraṇādiprabandharūpā sṛtiḥ pravṛttiḥ kuto nijāśuddhilakṣaṇasya taddhetor abhāvān naiva bhavatītyarthaḥ | [SpandaKārNir zu SpandaKār, 1, 11.2 5]
yathoktaṃ śrīpūrvaśāstre | [SpandaKārNir zu SpandaKār, 1, 11.2 6.1]
tattve niścalacittas tu bhuñjāno viṣayān api | [SpandaKārNir zu SpandaKār, 1, 11.2 6.2]
naiva saṃspṛśyate doṣaiḥ padmapattram ivāmbhasā | [SpandaKārNir zu SpandaKār, 1, 11.2 6.3]
viṣāpahārimantrādisaṃnaddho bhakṣayannapi | [SpandaKārNir zu SpandaKār, 1, 11.2 7.1]
viṣaṃ na muhyate tena tadvadyogī mahāmatiḥ | [SpandaKārNir zu SpandaKār, 1, 11.2 7.2]
iti | [SpandaKārNir zu SpandaKār, 1, 11.2 8.1]
atha ye śrutyantavidakṣapādamādhyamikādayaḥ kṣobhapralaye viśvocchedarūpam abhāvātmakameva tattvam avaśiṣyata ity upādikṣan tān pratibodhayituṃ tadupagatatattvaprātipakṣyeṇa lokottaratāṃ prakaraṇaśarīrasya spandatattvasya nirūpayati | [SpandaKārNir zu SpandaKār, 1, 11.2 9]
{SpandaKārNir zu SpandaKār, 1, 13.2}
asad evedam agra āsīt | [SpandaKārNir zu SpandaKār, 1, 13.2 1]
ityādyuktyā śrutyantavidādyabhimato 'bhāvo bhāvyatāṃ naiti bhāvanāyā bhāvyavastuviṣayatvād abhāvasya na kiṃcittvād bhāvyamānatāyāṃ vā kiṃcittve satyabhāvatvābhāvāt kiṃca bhāvakasyāpi yatrābhāvaḥ sa viśvocchedaḥ kathaṃ bhāvanīyaḥ bhāvakābhyupagame tu na viśvocchedo bhāvakasyāvaśiṣyamāṇatvād iti na viśvābhāva eva tattvam | [SpandaKārNir zu SpandaKār, 1, 13.2 2]
atha kalpito 'yaṃ bhāvako viśvocchedaṃ vikalpakalpyamānaṃ bhāvayan bhāvanāpariniṣpattau bhāvyatādātmyād abhāvarūpaḥ sampadyata iti pakṣaḥ | [SpandaKārNir zu SpandaKār, 1, 13.2 3]
tatrocyate tatrābhāvabhāvanāyāṃ nāmūḍhatā na ca tatrāsty amūḍhatā api tu moha evāsti | [SpandaKārNir zu SpandaKār, 1, 13.2 4.1]
yadyad evātibhāvyate | [SpandaKārNir zu SpandaKār, 1, 13.2 4.2]
bhāvanāpariniṣpattau tatsphuṭaṃ kalpadhīphalam | [SpandaKārNir zu SpandaKār, 1, 13.2 4.3]
iti nyāyād viśvocchedātmanyabhāve bhāvyamāne na kadācit paramārthāptir bhavati | [SpandaKārNir zu SpandaKār, 1, 13.2 5]
athocyate | [SpandaKārNir zu SpandaKār, 1, 13.2 6.1]
sarvālambanadharmaiś ca sarvatattvair aśeṣataḥ | [SpandaKārNir zu SpandaKār, 1, 13.2 6.2]
sarvakleśāśayaiḥ śūnyaṃ na śūnyaṃ paramārthataḥ | [SpandaKārNir zu SpandaKār, 1, 13.2 6.3]
iti nāgārjunoktam īdṛśaṃ tac chūnyamiti | [SpandaKārNir zu SpandaKār, 1, 13.2 7]
satyaṃ yadi cidānandaghanā svatantrā pāramārthikī bhittibhūtā bhūr abhyupeyate yathā vijñānabhairavādau pārameśvarīṃ dikkālakalanātītā | [SpandaKārNir zu SpandaKār, 1, 13.2 8]
ityādinā pāramārthikīṃ bhittibhūtāṃ cidbhūmim avasthāpya śūnyabhāvanoktā anyathā na śūnyam iti śūnyaiveyam uktiḥ yadyad evātibhāvyate iti pratipāditatvāt | [SpandaKārNir zu SpandaKār, 1, 13.2 9]
yattu | [SpandaKārNir zu SpandaKār, 1, 13.2 10]
sāvasthā kāpy avijñeyā mādṛśāṃ śūnyatocyate | [SpandaKārNir zu SpandaKār, 1, 13.2 11.1]
na punar lokarūḍhyeva nāstikyārthānupātinī | [SpandaKārNir zu SpandaKār, 1, 13.2 11.2]
ityālokamālāyām uktaṃ tat tu satyaṃ tvādṛśām avijñeyā avijñeyatvād vaktum aśakyety ucyatāṃ śūnyateti tu kutaḥ śūnyatāpi ca yāvad bhāvyate tāvad vikalpollikhitatvād asau vivejñaiya | [SpandaKārNir zu SpandaKār, 1, 13.2 12]
yadi ca tvādṛśāṃ sā jñātumaśakyā tat tatpadasākṣātkārābhijñasadgurusaparyā kāryā na tu śūnyateti svamanīṣikayaiva vyavahṛtyātmā paraś cāgādhe mahāmohe nikṣeptavya ityalam | [SpandaKārNir zu SpandaKār, 1, 13.2 13]
atha kuto jñātaṃ tatra mūḍhatāstītyatrānenottaram āha yata iti | [SpandaKārNir zu SpandaKār, 1, 13.2 14]
abhiyogaḥ samādhānotthitasya kīdṛgaham āsamiti tadavasthābhimukhavimarśātmābhilāpas tatsaṃsparśāt tadvaśāddhetos tad āsīd iti yato niścayaḥ gāḍhamūḍho 'ham āsam iti yato 'sti pratipattiḥ ato mohāvasthaiva sā kalpitā tathā smaryamāṇatvāt sā cānubhūyamānatvād anubhavituḥ pramātur avasthātṛrūpasya pratyuta sattām āvedayate na tv abhāvamiti viśvābhāvāvasthāyāṃ cidrūpasyākhaṇḍitameva rūpaṃ tiṣṭhatīti nāmuṣyābhāvo jātucid vaktuṃ śakyata ityuktaṃ bhavati | [SpandaKārNir zu SpandaKār, 1, 13.2 15]
nanu dṛṣṭaṃ niścitaṃ nīlādi smaryate na ca śūnyabhūtasya nyagbhūtabuddhivṛtter niścayo 'sti tat kathamuktaṃ tad āsīd ityauttarakālikān niścayān mūḍhatā seti | [SpandaKārNir zu SpandaKār, 1, 13.2 16]
ucyate vedyasyaiṣā gatiḥ yasmāt tadidaṃtāsāramidaṃtayā yāvatpramātrā svātmopāroheṇa na niścitaṃ tāvan na smaryate vedakastu kalpitaśūnyādyavasthāsu saṃkucito 'py asāṃketikāhaṃtāparamārtha eveti na tasya svātmani pṛthaktāstīti tanniścāyako vikalpaḥ ityahaṃvimṛśyam eva tadā svasaṃvedane naiva siddhaṃ śūnyapramātṛrūpaṃ viśvapratiyogitvāc ca saṃkocasāra | [SpandaKārNir zu SpandaKār, 1, 13.2 17]
saduttarakālaṃ smaryata iti na kācid anupapattir yasmād evamatas tac chūnyātmakaṃ padaṃ kṛtrimam tasmād bhūtamabhūtaṃ vā yad yad evātibhāvyate | [SpandaKārNir zu SpandaKār, 1, 13.2 18.1]
iti taduktayaiva nītyā abhūtabhāvanayaivotthāpitaṃ parameśvareṇaiva jñānagopanāyai mūḍhānām upeyatayā tathā bhāsitamityarthaḥ | [SpandaKārNir zu SpandaKār, 1, 13.2 18.2]
jñeyaṃ jñātavyaṃ jñeyarūpaṃ ca sadā suṣuptavaditi dṛṣṭāntaḥ | [SpandaKārNir zu SpandaKār, 1, 13.2 19]
ayaṃ bhāvaḥ sadā suṣuptaṃ moharūpamaprayāsasiddhaṃ sarvasyāstyeva tat kim anena samādhiprayatnopārjitenānyena śūnyena kṛtyaṃ dvayasyāpyavastutvāviśeṣād iti | [SpandaKārNir zu SpandaKār, 1, 13.2 20]
prāyaścāsmin śūnye duruttare mahāmohārṇava eva vedāntavidakṣapādasāṃkhyasaugatādiprāyā bahavo 'nupraviṣṭāḥ | [SpandaKārNir zu SpandaKār, 1, 13.2 21]
spandatattvasamāvivikṣūṇām api ca śithilībhūtaprayatnānāṃ śūnyam etad vighnabhūtam | [SpandaKārNir zu SpandaKār, 1, 13.2 22]
yadvakṣyati | [SpandaKārNir zu SpandaKār, 1, 13.2 23.1]
tadā tasminmahāvyomni | [SpandaKārNir zu SpandaKār, 1, 13.2 23.2]
ityārabhya | [SpandaKārNir zu SpandaKār, 1, 13.2 24.1]
sauṣuptapadavanmūḍhaḥ | [SpandaKārNir zu SpandaKār, 1, 13.2 24.2]
iti | [SpandaKārNir zu SpandaKār, 1, 13.2 25]
ata etaducchede granthakārasya mahān saṃrambho lakṣyate | [SpandaKārNir zu SpandaKār, 1, 13.2 26]
tathā ceha heyatayaiva tan nirṇīyāpi punarapi nirṇeṣyate | [SpandaKārNir zu SpandaKār, 1, 13.2 27.1]
kāryonmukhaḥ prayatno yaḥ | [SpandaKārNir zu SpandaKār, 1, 13.2 27.2]
ityatra | [SpandaKārNir zu SpandaKār, 1, 13.2 27.3]
tato 'smābhir etaddūṣaṇārambhaḥ kṛta iti na naḥ kopaḥ kāryo 'trabhavadbhir upadeśanibhālanadattakarṇaiḥ | [SpandaKārNir zu SpandaKār, 1, 13.2 28]
saugateṣu dūṣiteṣu śrutyantavādādayo dūṣitā eva tulyanyāyatvād iti nābhyadhikam uktam | [SpandaKārNir zu SpandaKār, 1, 13.2 29]
tadidānīṃ prakṛtameva brūmahe tattu spandākhyaṃ tattvamevamiti śūnyavan na smaryamāṇatvaṃ pratipadyate tasya sarvadānusyūtopalabdhrekarūpasya kadācid apy anupalabhyatvāyogāt | [SpandaKārNir zu SpandaKār, 1, 13.2 30]
tathā cāhuḥ | [SpandaKārNir zu SpandaKār, 1, 13.2 31.1]
vijñātāram ere kena vijānīyāt | [SpandaKārNir zu SpandaKār, 1, 13.2 31.2]
iti | [SpandaKārNir zu SpandaKār, 1, 13.2 32]
yadyapi ca samāveśadaśā vyutthitena prāṇādisaṃskāravaśāt smaryate tathāpi na tāvadeva spandatattvamapi tu sarvānusyūtānavacchinnaprakāśānandasāraparapramātṛrūpam eva tat | [SpandaKārNir zu SpandaKār, 1, 13.2 33]
yadvakṣyati | [SpandaKārNir zu SpandaKār, 1, 13.2 34.1]
tasmācchabdārthacintāsu na sāvasthā na yā śivaḥ | [SpandaKārNir zu SpandaKār, 1, 13.2 34.2]
iti | [SpandaKārNir zu SpandaKār, 1, 13.2 35]
ato'syānavacchinnacamatkārarūpasya na jātucitsmaryamāṇatvaṃ mūḍhatvaṃ vā | [SpandaKārNir zu SpandaKār, 1, 13.2 36]
yastu tattattvamitīha tacchabdenāsya nirdeśaḥ kṛtaḥ sa | [SpandaKārNir zu SpandaKār, 1, 13.2 37]
svātantryāmuktam ātmānam | [SpandaKārNir zu SpandaKār, 1, 13.2 38]
iti śrīpratyabhijñākārikoktanītyā kalpitasyaivāpāramārthikasvarūpasya na tu tattvataḥ pāramārthikasya | [SpandaKārNir zu SpandaKār, 1, 13.2 39]
na pratipadyata ityanenedam āha asya tattvasya smaryamāṇatvena pratītir eva nāstīti | [SpandaKārNir zu SpandaKār, 1, 13.2 40]
nanu yatra sthitamityādau cidrūpasyaiva viśvakāryarūpatāgrāhitvamuktaṃ taddhyānotthāpitaṃ kṛtrimamabhāvātmakaṃ rūpaṃ te naiva gṛhītamiti katham asyānavacchinnacamatkārarūpam amūḍhatvam ityāśaṅkāyām āha | [SpandaKārNir zu SpandaKār, 1, 13.2 41]
{SpandaKārNir zu SpandaKār, 1, 16.2}
atra spandatattve kāryatvaṃ kartṛtvam iti ca śabditaṃ śabdavyavahāramātreṇa bheditamavasthāyugalamasti vastuto hi tadekameva svatantraprakāśaghanaśaṃkararūpaṃ tattvaṃ kartṛsattvāvyatiriktayā prakāśātmanā kriyayā vyāptaṃ tadabhedena prakāśamānaṃ tattvabhuvanaśarīratadabhāvādirūpatvaṃ svīkurvatkāryam ityucyate tadanyasya kasyāpi kāraṇatvāyogāt | [SpandaKārNir zu SpandaKār, 1, 16.2 1]
yathoktaṃ śrīpratyabhijñāyām | [SpandaKārNir zu SpandaKār, 1, 16.2 2.1]
jaḍasya tu na sā śaktiḥ sattā yadasataḥ sataḥ | [SpandaKārNir zu SpandaKār, 1, 16.2 2.2]
kartṛkarmatvatattvaiva kāryakāraṇatā tataḥ | [SpandaKārNir zu SpandaKār, 1, 16.2 2.3]
iti | [SpandaKārNir zu SpandaKār, 1, 16.2 3]
tasya cedameva kāryatvaṃ yadayaṃ vicitradeśakālādyābhāsasaṃyojanaviyojanakrameṇānantān dehanīlādyābhāsāṃś cidātmanaḥ svarūpād anatiriktān api mukurapratibimbavad atiriktān ivābhāsayati yāvac ca kiṃcidābhāsayati tat sarvam ābhāsyamānatvādeva bahirmukhena rūpeṇa kṣayadharmakaṃ kṣayaś cāsyedaṃtābhāsanimajjanenāhaṃtārūpatayāvasthānam ata eva dehādergrāhakasya yo vedyāṃśaḥ sa eva bhagavatā sṛjyate saṃhriyate ca na tv ahaṃtāprakāśātmakaṃ kartṛrūpaṃ tasya dehādyāveśe 'pi bhagavadekarūpatvāt atastatra tayoḥ kāryakartṛtvayor madhyāt kāryatā kṣayiṇī kartṛtvaṃ citsvātantryarūpaṃ punarakṣayaṃ jagadudayāpāyayor api tasya svabhāvād acalanāt | [SpandaKārNir zu SpandaKār, 1, 16.2 4]
calane tu jagadudayāpāyāv api na kaucic cakāsyātām iti mūḍhādyavasthāyām apy akhaṇḍitacamatkārasāram amūḍham evaitat | [SpandaKārNir zu SpandaKār, 1, 16.2 5]
nanv abhāvasamādhānaniṣpattau suṣuptādau cāsya kartṛtvaṃ nopalabhāmahe kvacidapi pravṛttyadarśanāt | [SpandaKārNir zu SpandaKār, 1, 16.2 6]
satyaṃ kāryonmukha indriyādipreraṇātmakavyāpārapravaṇo yaḥ prayatnaḥ saṃrambhaḥ so 'tra kāryakṣayapade lupyate vicchidyate tasmiṃl lupte sati abudho 'bhāvasamādhyapahāritātmarūpo mūḍho vilupto 'smīti manyate | [SpandaKārNir zu SpandaKār, 1, 16.2 7]
yaḥ punarantarmukho 'haṃtāprakāśarūpaḥ svabhāvo 'ta eva sarvajñatvaguṇasyāspadam upalakṣaṇaṃ caitat sarvakartṛtvāder api tasya lopo na kadācit syād bhavatīti na kadācidapi saṃbhāvanīyo 'nyasya tallopam upalabdhuḥ kasyāpy anupalambhāt yadi sa kaścid upalabhyate sa evāsāv antarmukhaś cidrūpo na ced upalabhyate tarhi sā lopadaśāstīti kuto niścayaḥ | [SpandaKārNir zu SpandaKār, 1, 16.2 8]
atha cānyaḥ kaścit tallopaṃ nopalabhate 'pitu sa eva prakāśātmā tatkathaṃ tasyābhāvaḥ | [SpandaKārNir zu SpandaKār, 1, 16.2 9.1]
evaṃ cānyasyānupalambhanād ity atrānyakartṛkasyopalambhasyābhāvād ityarthaḥ | [SpandaKārNir zu SpandaKār, 1, 16.2 9.2]
atha ca ghaṭābhāvo yathā ghaṭaviviktabhūtalādyupalambhanān niścīyate tathaivātmābhāvo 'pyātmaviviktasya kasyacid upalambhān niścīyeta tadupalambhakasattāvaśyambhāvinīti tadupalambhakasvātmanāstitā na sidhyati | [SpandaKārNir zu SpandaKār, 1, 16.2 10]
yadi ca kāryonmukhaprayatnalope sa lupyeta tadottarakālam anyasya kasyāpyupalambho na bhavet anyopalambhābhāvaḥ prasajyetety arthaḥ | [SpandaKārNir zu SpandaKār, 1, 16.2 11]
api cānyasya bahirmukhasya prayatnasya sauṣuptādāv anupalambhāt katham antarmukhasya tattvasya bāliśair lopa āśaṅkito yato 'nyasya lope 'nyasya kiṃ vṛttam | [SpandaKārNir zu SpandaKār, 1, 16.2 12]
atha cānyasya kāryonmukhaprayatnasyānupalambhād anupalambhaprakāśanān na kadācit prakāśātmano 'ntarmukhasya tasyopalabdhur lopaḥ yato 'sāv antarmukhobhāvaḥ sarvajñatvaguṇasyāspadaṃ tām apyabhāvadaśāṃ vettyeva anyathā saiva na sidhyediti | [SpandaKārNir zu SpandaKār, 1, 16.2 13]
anyasyeti kartari karmaṇi ca ṣaṣṭhī | [SpandaKārNir zu SpandaKār, 1, 16.2 14]
antarmukhe kāryatvapratiyogitām iva kartṛtvasya sambhāvyāvasthātvam uktaṃ vastutastu uktayuktyā tasyāvasthātṛtvam eva | [SpandaKārNir zu SpandaKār, 1, 16.2 15]
antarmukha iti antaḥ pūrṇāhaṃtātmakaṃ mukhaṃ pradhānaṃ yasyeti yojyam | [SpandaKārNir zu SpandaKār, 1, 16.2 16]
evam aprabuddho bahirmukhavyāpāranirodhe grāhakasyāpyātmano 'nupapannam apyabhāvaṃ niścinuta iti pratipādya suprabuddhāprabuddhayor yādṛg ātmopalambhastaṃ nirūpayati | [SpandaKārNir zu SpandaKār, 1, 16.2 17]
{SpandaKārNir zu SpandaKār, 1, 17.2}
tasya prākaraṇikasvabhāvasya yopalabdhiḥ anavacchinnaḥ prakāśaḥ sā kathitayuktyavaṣṭambhāt suṣṭhu prabuddhasyāprabuddhatāsaṃskāreṇāpi śūnyasya satataṃ triṣvapi jāgarasvapnasauṣuptapadeṣu nityamiti ādau madhye'nte cāvyabhicāriṇī anapāyinī syādbhavatyeva sadāsau śaṃkarātmakasvasvabhāvatayā sphuratīty arthaḥ | [SpandaKārNir zu SpandaKār, 1, 17.2 1]
parasyāprabuddhasya punastāsāṃ daśānāṃ svocitasaṃvidrūpāṇāṃ pratyekam ādāv udbubhūṣāyām ante ca viśrāntyātmakāntarmukhatve na tu svocitārthāvabhāsāvasthitirūpe madhyapade | [SpandaKārNir zu SpandaKār, 1, 17.2 2]
yaduktaṃ śrīśivadṛṣṭau | [SpandaKārNir zu SpandaKār, 1, 17.2 3.1]
yāvat samagrajñānāgrajñātṛsparśadaśāsv api | [SpandaKārNir zu SpandaKār, 1, 17.2 3.2]
sthitaiva lakṣyate sā tu tadviśrāntyāthavā phale | [SpandaKārNir zu SpandaKār, 1, 17.2 3.3]
bhaṭṭalollaṭenāpi tadādyanta ityevameva vyākhyāyi svavṛttau | [SpandaKārNir zu SpandaKār, 1, 17.2 4]
bhaṭṭaśrīkallaṭavṛttyakṣarāṇyapekṣya vayamapi tadvṛttyakṣarānurodhena sautram artham ativimalamapi kliṣṭakalpanayā vyākartumaśikṣitāḥ yata evāsuprabuddhasya tadādyante 'sti tadupalabdhiḥ ata evāyam ihādhikārī spandopadeśaiḥ suprabuddhīkriyate | [SpandaKārNir zu SpandaKār, 1, 17.2 5]
yadvakṣyati | [SpandaKārNir zu SpandaKār, 1, 17.2 6.1]
ataḥ satatam udyuktaḥ spandatattvaviviktaye | [SpandaKārNir zu SpandaKār, 1, 17.2 6.2]
jāgrat | [SpandaKārNir zu SpandaKār, 1, 17.2 6.3]
ityādi | [SpandaKārNir zu SpandaKār, 1, 17.2 6.4]
sauṣuptapadavanmūḍhaḥ prabuddhaḥ syādanāvṛtaḥ | [SpandaKārNir zu SpandaKār, 1, 17.2 6.5]
iti | [SpandaKārNir zu SpandaKār, 1, 17.2 6.6]
tathā svapne'pi | [SpandaKārNir zu SpandaKār, 1, 17.2 6.7]
ityādi | [SpandaKārNir zu SpandaKār, 1, 17.2 6.8]
prabuddhaḥ sarvadā tiṣṭhet | [SpandaKārNir zu SpandaKār, 1, 17.2 6.9]
ityādi ca | [SpandaKārNir zu SpandaKār, 1, 17.2 7]
atra hi jāgarāditriṣu padeṣu ādyantakoṭivan madhyamapy arthāvasāyātmakaṃ padaṃ turyābhogamayaṃ kartuṃ prabuddhasya suprabuddhatāpādanāyopadeśaḥ pravṛttaḥ etac ca nirṇeṣyāmaḥ | [SpandaKārNir zu SpandaKār, 1, 17.2 8]
tathā ca śivasūtram | [SpandaKārNir zu SpandaKār, 1, 17.2 9.1]
jāgratsvapnasuṣuptabhede turyābhogasambhavaḥ | [SpandaKārNir zu SpandaKār, 1, 17.2 9.2]
tathā | [SpandaKārNir zu SpandaKār, 1, 17.2 10.1]
triṣu caturthaṃ tailavad āsecyam | [SpandaKārNir zu SpandaKār, 1, 17.2 10.2]
iti | [SpandaKārNir zu SpandaKār, 1, 17.2 10.3]
tritayabhoktā vīreśaḥ | [SpandaKārNir zu SpandaKār, 1, 17.2 10.4]
iti | [SpandaKārNir zu SpandaKār, 1, 17.2 10.5]
suprabuddhasya triṣu padeṣu yādṛśy upalabdhis tāṃ vibhāgena darśayati | [SpandaKārNir zu SpandaKār, 1, 17.2 11]
{SpandaKārNir zu SpandaKār, 1, 18.2}
suprabuddhasya bhūmnā jñānajñeyasvarūpayā madhyame pade jñānāgraparyantayos tu svasvarūpayaiva spandatattvātmanā parāśaktyā yukto vibhuḥ śaṃkarātmā svabhāvo jāgarāsvapnarūpe padadvaye bhāti | [SpandaKārNir zu SpandaKār, 1, 18.2 1]
tatra hi viśvamasau sadāśiveśvaravatsvāṅgavat paśyati tadanyatra tu suṣupte na tu yathānye suṣuptaturyayor iti tripadāvyabhicāriṇī iti prakrānte turyasyāprastutatvāt tadupalabdher eva ca turyarūpatvāt asau vibhuś cinmaya evāsya bhāti aśeṣavedyopaśamād ity etat suprabuddhābhiprāyam eva na tu vastuvṛttānusāreṇa tadanyatra tu cinmayaḥ ity asyānupapannatvāpatteḥ loke sauṣuptasya mohamayatvāt śivāpekṣayā tu jāgratsvapnayorapi cinmayatvāt evamapi ca prakṛtānupayuktatvāt | [SpandaKārNir zu SpandaKār, 1, 18.2 2]
itaḥ prabhṛti prathamaniḥṣyandānto granthaḥ prabuddhasya suprabuddhatāyai sthito yathā ṭīkākārairna cetitas tathā parīkṣyatāṃ svayameva kiyatpratipadaṃ likhāmaḥ | [SpandaKārNir zu SpandaKār, 1, 18.2 3]
yatheyaṃ jāgarādimadhyadaśāpi prabuddhaṃ na pratibadhnāti tathopapādayati | [SpandaKārNir zu SpandaKār, 1, 18.2 4]
{SpandaKārNir zu SpandaKār, 1, 19.2}
guṇāḥ sattvarajastamāṃsi yeṣāṃ prakṛtitattvaṃ vibhavabhūte māyātattvāvasthitā ihābhipretāḥ | [SpandaKārNir zu SpandaKār, 1, 19.2 1]
yathoktaṃ śrīsvacchande māyāmasūrakavinyāse | [SpandaKārNir zu SpandaKār, 1, 19.2 2.1]
adhaśchādanam ūrdhvaṃ ca raktaṃ śuklaṃ vicintayet | [SpandaKārNir zu SpandaKār, 1, 19.2 2.2]
madhye tamo vijānīyādguṇās tv ete vyavasthitāḥ | [SpandaKārNir zu SpandaKār, 1, 19.2 2.3]
iti | [SpandaKārNir zu SpandaKār, 1, 19.2 3]
ta ādayo yeṣāṃ kalādīnāṃ kṣityantānāṃ spandānāṃ viśeṣaprasarāṇāṃ teṣāṃ ye niḥṣyandāstanukaraṇabhuvanaprasarāḥ nīlasukhādisaṃvidaś ca tathā yogyapekṣayā bindunādādayas te satataṃ jñasya suprabuddhasya kasyacid evāpaścimajanmano 'paripanthinaḥ svasvabhāvācchādakā na bhavantīti niścayaḥ yatas te sāmānyaspandamuktarūpam āśritya yatra sthitam ityatra nirṇītadṛśā labdhātmalābhās tata evotpannās tanmayāś cetyarthaḥ | [SpandaKārNir zu SpandaKār, 1, 19.2 4]
tathāhi | [SpandaKārNir zu SpandaKār, 1, 19.2 5.1]
svāṅgarūpeṣu bhāveṣu patyurjñānaṃ kriyā ca yā | [SpandaKārNir zu SpandaKār, 1, 19.2 5.2]
māyātṛtīye ta eva paśoḥ sattvaṃ rajastamaḥ | [SpandaKārNir zu SpandaKār, 1, 19.2 5.3]
iti śrīpratyabhijñoktadṛśā citiśaktireva pārameśvarī jñānakriyāmāyāśaktitritayatayā śrīsadāśivādipade sphuritvā saṃkocaprakarṣātsattvarajastamorūpaṃ krīḍāśarīraṃ śrayati yato nijacicchaktisphāramayatvāt tadadhiṣṭhitameva sarvadā sarvaṃ jānan suprabuddho guṇādiviśeṣaspandān anucchindann api spandatattvāveśamaya eva | [SpandaKārNir zu SpandaKār, 1, 19.2 6]
yathā tv aprabuddhān badhnanty ete tat pratipādayati | [SpandaKārNir zu SpandaKār, 1, 19.2 7]
{SpandaKārNir zu SpandaKār, 1, 20.2}
aprabuddhadhiyaḥ prāyaḥ sarvān apratyabhijñātapārameśvarīśaktyātmakanijaspandatattvān dehātmamānino laukikān prāṇādyātmābhimāninaś ca mitayoginas tv ete pūrvoktā guṇādispandaniḥṣyandāḥ svasyāḥ spandatattvātmanaḥ sthiteḥ sthaganāyodyatā nityaṃ tadudyamaikasārāḥ duḥkhenottāryante 'smād daiśikair jantucakramiti duruttāre laṅghayitum aśakye ghore duḥkhamaye saṃsaraṇamārge pātayanti | [SpandaKārNir zu SpandaKār, 1, 20.2 1]
yathoktaṃ śrīmālinīvijaye | [SpandaKārNir zu SpandaKār, 1, 20.2 2.1]
viṣayeṣveva saṃlīnānadho'dhaḥ pātayantyaṇūn | [SpandaKārNir zu SpandaKār, 1, 20.2 2.2]
rudrāṇūnyāḥ samāliṅghaya ghorataryo 'parāḥ smṛtāḥ | [SpandaKārNir zu SpandaKār, 1, 20.2 2.3]
iti | [SpandaKārNir zu SpandaKār, 1, 20.2 3]
tathā hi pūrvaṃ pratipāditā yeyaṃ spandatattvātmā parāśaktiḥ saiva viśvasyāntarbahiś ca vamanāt saṃsāravāmācāratvāc ca vāmeśvarīśaktiḥ tadutthāpitāni tu khecarīgocarīdikcarībhūcarīrūpāṇi catvāri devatācakrāṇi suprabuddhasya parabhūmisaṃcārīṇi aprabuddhānāṃ tu adharādharasaraṇiprerakāṇi | [SpandaKārNir zu SpandaKār, 1, 20.2 4]
tathā hi yā eva suprabuddhasya khe bodhagagane carantyaḥ khecaryo 'kālakalitatvābhedasarvakartṛtvasarvajñatvapūrṇatvavyāpakatvaprathāhetavas tā evāprabuddhasya śūnyapramātṛpadacāriṇyaḥ kañcukarūpatayā sthitāḥ kālakalitatvakiṃcitkartṛtākiṃcijjhatābhiṣvaṅganiyamahetavaḥ | [SpandaKārNir zu SpandaKār, 1, 20.2 5]
gaur vāk tadupalakṣitāsu saṃjalpamayīṣu buddhyahaṃkāramanobhūmiṣu carantyo gocaryaḥ suprabuddhasya svātmābhedamayādhyavasāyābhimānasaṃkalpāñ janayanti mūḍhānāṃ tu bhedaikasārān | [SpandaKārNir zu SpandaKār, 1, 20.2 6]
dikṣu daśasu bāhyendriyabhūmiṣu carantyo dikcaryaḥ suprabuddhasyādvayaprathāsārāḥ anyeṣāṃ dvayaprathāhetavaḥ | [SpandaKārNir zu SpandaKār, 1, 20.2 7]
bhūrūpādipañcakātmakaṃ meyapadaṃ tatra carantyo bhūcaryas tadā bhogamayyā āśyānībhāvatayā tanmayatvamāpannāḥ bhūcaryaḥ suprabuddhasya citprakāśaśarīratayātmānaṃ darśayantya itareṣāṃ sarvato 'py avacchinnatāṃ prathayantyaḥ sthitāḥ ity evaṃ pramātrantaḥkaraṇabahiṣkaraṇaprameyarūpatayaiva tāni catvāri cakrāṇi guṇādispandamayāny aprabuddhabuddhīṃl laukikāṃs tathā bindunādādiprathāmātrasaṃtuṣṭān yoginas tattattvaprasararūpe saṃsāre pātayanti | [SpandaKārNir zu SpandaKār, 1, 20.2 8]
yata evam | [SpandaKārNir zu SpandaKār, 1, 20.2 9]
{SpandaKārNir zu SpandaKār, 1, 21.2}
uktavakṣyamāṇarūpasya spandatattvasya viviktaye vimarśanāya satatam udyuktaḥ | [SpandaKārNir zu SpandaKār, 1, 21.2 1.1]
mayyāveśya mano ye māṃ nityayuktā upāsate | [SpandaKārNir zu SpandaKār, 1, 21.2 1.2]
iti gītoktadṛśā satatam evāntarmukhasvarūpanibhālanapravaṇo yaḥ sa jāgradeva jāgarāvasthāsthita eva nijamātmīyaṃ śaṃkarātmakaṃ svasvabhāvam acireṇādhigacchati tathā asya śaṃkarātmā āntaraḥ svabhāvaḥ svayam evonmajjati yena prabuddho nityoditasamāveśāsādanāt suprabuddho jīvanmukto bhavatītyarthaḥ | [SpandaKārNir zu SpandaKār, 1, 21.2 2]
yathāsyodyuktasya balavadālambanavaśoditānāyāsatadanyasakalavṛttikṣayamayīṣu niyatāsu yāsvavasthāsu spandanidhānam unmudritam abhimukhībhūtam āste tā etāḥ prathamam udyogasya viṣayā ityupadeṣṭum āha | [SpandaKārNir zu SpandaKār, 1, 21.2 3]
{SpandaKārNir zu SpandaKār, 1, 22.2}
sarvatra tāvad upāyamārge samastetaravṛttipraśamapūrvam ekāgrībhavanti yoginaḥ etāsvatikrodhādyavasthāsu svarasata eva samastāparavṛttikṣayamayīṣu yadi spandatattvaviviktaye satatam udyukto jhaṭity antarmukhībhavanti yoginas tatsamīhitam acireṇaiva labhante | [SpandaKārNir zu SpandaKār, 1, 22.2 1]
ayoginastvatra mūḍhā eveti tātparyam | [SpandaKārNir zu SpandaKār, 1, 22.2 2]
tathāhi samanantaravihitadāruṇopaghātaśatrudarśanān marmasparśitattadvacanākarṇanād vā prathamam evonmiṣatsaṃjihīrṣādevatābalād antarmukhībhavadraśmicakro 'tikruddhaḥ ciraprārthitaprāṇeśīvadanendudarśanād eva tatkṣaṇam evonmajjatpūrṇābhilāṣadevatāvaśavikāsitānudhāvatsamastakaraṇacakraḥ prahṛṣṭo vā balavadātatāyibalena sarvato valitatvāt kāndiśīkaḥ kiṃ karomīti mṛśan vikalpayan saṃśayadhārādhirohātmani pade 'nupraviṣṭaḥ kṣīṇasakalālambanavikasatsaṃśayasaṃvinnirālambanīkṛtavṛttiprasaro vā mattavāraṇādyanubadhyamāno dhāvan śarīranirapekṣam eva svātmapravaṇīkṛtetaravṛttiprasaradudyogadevīpreraṇayātitvaritapalāyanakriyāviṣṭo vā evam anyāsv apy evamprāyāsu siṃhājagarādyavalokanajanitamahātrāsādyavasthāsu yad vṛttikṣayātmakaṃ padaṃ gacched adhitiṣṭhet spandatattvaviviktaye satatam udyukto yo yogijanas tasya tatra vṛttikṣayātmake pade 'vasthāviśeṣe spandaḥ pratiṣṭhitaḥ spandatattvam abhimukhībhūtameva tiṣṭhati | [SpandaKārNir zu SpandaKār, 1, 22.2 3]
tasmād etad vṛttikṣayapadaṃ saṃcetya jhaṭiti kūrmāṅgasaṃkocayuktyā krodhasaṃśayavṛttīḥ praśamayya mahāvikāsavyāptiyuktyā vā praharṣadhāvanavṛttīr visphāryābhimukhībhūtanijaspandaśaktivimarśavatā yoginā bhayam | [SpandaKārNir zu SpandaKār, 1, 22.2 4]
yathoktaṃ śrīvijñānabhairave | [SpandaKārNir zu SpandaKār, 1, 22.2 5.1]
kāmakrodhalobhamohamadamātsaryagocare | [SpandaKārNir zu SpandaKār, 1, 22.2 5.2]
buddhiṃ nistimitāṃ kṛtvā tat tattvam avaśiṣyate | [SpandaKārNir zu SpandaKār, 1, 22.2 5.3]
ānande mahati prāpte dṛṣṭe vā bāndhave cirāt | [SpandaKārNir zu SpandaKār, 1, 22.2 6]
ānandam udgataṃ dhyātvā tallayas tanmanā bhavet | [SpandaKārNir zu SpandaKār, 1, 22.2 7]
kṣutādyante bhaye śoke gahvare vāraṇadrute | [SpandaKārNir zu SpandaKār, 1, 22.2 8.1]
kutūhale kṣudhādyante brahmasattā samīpagā | [SpandaKārNir zu SpandaKār, 1, 22.2 8.2]
iti | [SpandaKārNir zu SpandaKār, 1, 22.2 9]
evam etāsv avasthāsūktayuktyā prathamaṃ spandaśaktiṃ pariśīlya tadanu tām evānusaṃdadhat sarvāsvavasthāsu taddārḍhyānupraveśamayīṃ jīvanmuktatām āharet satatodyukta ityupadiśati | [SpandaKārNir zu SpandaKār, 1, 22.2 10]
{SpandaKārNir zu SpandaKār, 1, 25.2}
ayaṃ śaṃkarātmā svabhāvo yan mama vakṣyati abhivyaktaṃ sat yac cidānandaghanam anubhūtapūrvaṃ svarūpaṃ māṃ vimarśayiṣyati tadavaśyamahaṃ kariṣye bahirmukhatāṃ hitvā tatpravaṇa eva bhaviṣyāmi iti saṃkalpya niścitya yām atikrodhādyavasthāsv anubhūtacarīṃ cidānandaghanāṃ spandātmikām avasthām avalambya prāpyatvenābhisaṃdhāya tiṣṭhati śamitavikalpagatim avikalpām avasthām avicalatvena bhajate yo yogī tadīyāṃ tāmavasthāṃ samāśritya candrasūryau apānaḥ prāṇaś cobhāv api hṛdayabhūmau militvā yugapadeva sauṣumne'dhvani brahmanāḍyām ūrdhvamārgeṇodānapathenāstamitaḥ śāmyataḥ kathaṃ brahmāṇḍalakṣaṇaṃ gocaraṃ hitvā brahmabilādhiṣṭhātṛbrahmādhiṣṭhitamaṇḍaṃ muktvā ūrdhvakavāṭāntāṃ dehavyāptiṃ tyaktvā tadā collaṅghitadehavyāptike 'ta eva prakarṣeṇa līnāv uktarūpau śaśibhāskarau yatra tasmin mahāvyomni niḥśeṣavedyopaśamarūpe paramākāśe prāpte 'pi yaḥ śithilaprayatnatayā khecaryādyātmanā guṇādispandaniḥṣyandena vyāmohitatvāt sauṣuptapadavad bhavati sauṣuptena ca suptamapy upalakṣitaṃ tena ca svapnasuṣuptavat yaḥ śūnyādibhūmim evādhitiṣṭhati sa yogī samyaganabhivyaktasvasvabhāvo mūḍha ity ucyate | [SpandaKārNir zu SpandaKār, 1, 25.2 1]
yathoktaṃ śrībhaṭṭakallaṭena | [SpandaKārNir zu SpandaKār, 1, 25.2 2.1]
yāṃ spandātmikām avasthām avalambya | [SpandaKārNir zu SpandaKār, 1, 25.2 2.2]
iti yoginaḥ | [SpandaKārNir zu SpandaKār, 1, 25.2 2.3]
iti ca | [SpandaKārNir zu SpandaKār, 1, 25.2 3.1]
yasya svasvabhāvābhivyaktir na samyak vṛttā sa svapnādinā muhyamāno 'prabuddho niruddhaḥ syāt | [SpandaKārNir zu SpandaKār, 1, 25.2 3.2]
iti | [SpandaKārNir zu SpandaKār, 1, 25.2 3.3]
yastu tatrāpi prayatnapāṭavād udyantṛtābalāt kṣaṇamapi na śithilībhavati sa tamasānabhibhūtatvāt cidākāśamayatvenaivāvasthitaḥ prabuddha ucyate ata eva satatodyogavataiva yoginā bhavitavyam ityādiṣṭaṃ gurubhiḥ iti śivam | [SpandaKārNir zu SpandaKār, 1, 25.2 4]
{SpandaKārNir zu SpandaKār, Dvitīyo niḥṣyandaḥ, 2.2}
tat spandatattvātmakaṃ balaṃ prāṇarūpaṃ vīryamākramya abhedena āśrayatayāvaṣṭabhya bhagavanto 'nantavyomavyāpyādayo mantrāḥ sarvajñabalena sarvajñatvādisāmarthyena ślāghamānā jṛmbhamāṇā adhikārāya dehināṃ pravartante sṛṣṭisaṃhāratirodhānānugrahādi kurvantītyarthaḥ | [SpandaKārNir zu SpandaKār, Dvitīyo niḥṣyandaḥ, 2.2 1]
sarvajñaśabdo bhāvapradhānaḥ sarvakartṛtvādy upalakṣayati | [SpandaKārNir zu SpandaKār, Dvitīyo niḥṣyandaḥ, 2.2 2]
yathā dehināṃ karaṇāny upapāditadṛśā tadbalamākramya viṣayaprakāśādau pravartante iti dṛṣṭāntaḥ | [SpandaKārNir zu SpandaKār, Dvitīyo niḥṣyandaḥ, 2.2 3]
tathā nirañjanāḥ kṛtakṛtyatvān nivṛttādhikāramalāḥ śāntaviśiṣṭavācakātmasvarūpās tatraiva spandātmake bale samyagabhedāpattyā prakarṣeṇāpunarāvṛttyā līyante adhikamalānmucyante ārādhakacittena upāsakalokasaṃvedanena saha | [SpandaKārNir zu SpandaKār, Dvitīyo niḥṣyandaḥ, 2.2 4]
yathoktam | [SpandaKārNir zu SpandaKār, Dvitīyo niḥṣyandaḥ, 2.2 5.1]
anugṛhyāṇusaṃghātaṃ yātāḥ padam anāmayam | [SpandaKārNir zu SpandaKār, Dvitīyo niḥṣyandaḥ, 2.2 5.2]
iti | [SpandaKārNir zu SpandaKār, Dvitīyo niḥṣyandaḥ, 2.2 6]
yataśca tata evoditāstadbalena visṛṣṭās tatraiva līyante tenaite mantramantreśvarādayaḥ śivasya parameśvarasya sambandhī dharmaḥ svabhāvo vidyate yeṣāṃ te tathā sāmānyaspandasārā ityarthaḥ | [SpandaKārNir zu SpandaKār, Dvitīyo niḥṣyandaḥ, 2.2 7]
nanu karaṇānāṃ mantrāṇāṃ ca tat udayādau tulye kimiti karaṇāni na sarvajñādirūpāṇi | [SpandaKārNir zu SpandaKār, Dvitīyo niḥṣyandaḥ, 2.2 8]
ucyate parameśvaro māyāśaktyā śarīrakaraṇāni bhedamayāni nirmimīte vidyāśaktyā tv ākāśīyavicitravācakaparāmarśaśarīrān mantrān | [SpandaKārNir zu SpandaKār, Dvitīyo niḥṣyandaḥ, 2.2 9]
vācakasya māyāpade 'pi | [SpandaKārNir zu SpandaKār, Dvitīyo niḥṣyandaḥ, 2.2 10]
ghaṭo 'yam ityadhyavasā nāmarūpātirekiṇī | [SpandaKārNir zu SpandaKār, Dvitīyo niḥṣyandaḥ, 2.2 11.1]
pareśaśaktirātmeva bhāsate na tv idaṃtayā | [SpandaKārNir zu SpandaKār, Dvitīyo niḥṣyandaḥ, 2.2 11.2]
iti pratyabhijñoktanītyā pramātṛbhūmyanatikrānter na śarīrapuryaṣṭakādivadbodhasaṃkocakatvam astīti yuktamevaiṣāṃ sarvajñatvādi | [SpandaKārNir zu SpandaKār, Dvitīyo niḥṣyandaḥ, 2.2 12]
etac ca | [SpandaKārNir zu SpandaKār, Dvitīyo niḥṣyandaḥ, 2.2 13.1]
bhede tv ekarase bhāte | [SpandaKārNir zu SpandaKār, Dvitīyo niḥṣyandaḥ, 2.2 13.2]
iti śrīpratyabhijñākārikāṭīkāyāṃ vitatya darśitam | [SpandaKārNir zu SpandaKār, Dvitīyo niḥṣyandaḥ, 2.2 14]
evaṃ vidyāpadāvasthitasṛṣṭyādikāryanantabhaṭṭārakādyapekṣayaitad vyākhyeyam | [SpandaKārNir zu SpandaKār, Dvitīyo niḥṣyandaḥ, 2.2 15]
tathā dīkṣādipravṛttānām ācāryādīnāṃ karaṇarūpāḥ sarve mantrās tatspandatattvarūpaṃ balam ākramya anuprāṇakatvena avaṣṭabhya ācāryādīnām eva sambandhinārādhakacittena saha mokṣabhogasādhanādyadhikārāya pravartante tatraiva śāntavācakaśabdātmakaśarīrarūpā ata eva ca nirañjanāḥ śuddhāḥ samyak pralīyante viśrāmyanti | [SpandaKārNir zu SpandaKār, Dvitīyo niḥṣyandaḥ, 2.2 16]
atra vyākhyāne sahārādhakacittena iti pūrvaślokena yojyam | [SpandaKārNir zu SpandaKār, Dvitīyo niḥṣyandaḥ, 2.2 17]
evaṃ ca mantrāṇāmudayapralayakoṭivyāpi pravṛttāv api bhittibhūtamiti abhihitam | [SpandaKārNir zu SpandaKār, Dvitīyo niḥṣyandaḥ, 2.2 18]
evaṃ ca daśāṣṭādaśādibhedena bhinne śaive mantrāṇāṃ spandatattvasārataivetyuktaṃ bhavati | [SpandaKārNir zu SpandaKār, Dvitīyo niḥṣyandaḥ, 2.2 19]
evaṃ mantramantreśvarādirūpā śuddhābhimatā sṛṣṭiḥ śivasvabhāveti pratipādyādhunā aśuddhābhimatāpi sā māyādirūpā śivasvarūpaiva iti upapādayan śrīmataśāstrādirahasyadṛṣṭim api upakṣipati | [SpandaKārNir zu SpandaKār, Dvitīyo niḥṣyandaḥ, 2.2 20]
{SpandaKārNir zu SpandaKār, Dvitīyo niḥṣyandaḥ, 4.2}
yato jīvo grāhakaḥ sarvamayaḥ śivavad viśvarūpaḥ tena hetunā śabdeṣu vācakeṣu artheṣu vācyeṣu cintāsu vikalpajñānādirūpāsu ādimadhyāntarūpā sāvasthā nāsti yā śivo na bhavati sarvameva śivasvarūpam ityarthaḥ | [SpandaKārNir zu SpandaKār, Dvitīyo niḥṣyandaḥ, 4.2 1]
yataś caivamato bhoktaiva cidātmā grāhako bhogyabhāvena dehanīlādirūpeṇa sadā nityaṃ sarvatra vicitratattvabhuvanādipade samyaganūnādhikatayā sthitaḥ na tu bhogyaṃ nāma kiṃcidbhoktur bhinnam asti | [SpandaKārNir zu SpandaKār, Dvitīyo niḥṣyandaḥ, 4.2 2]
jīva ityupakramya śiva ityupasaṃhāreṇa jīvaśivayorvāstavo na ko 'pi bhedaḥ iti dehādyavasthāsu na kāsucid apyapūrṇamanyatā mantavyā api tu cidghanaśivasvabhāvataiveti bhaṅgyopadiśati | [SpandaKārNir zu SpandaKār, Dvitīyo niḥṣyandaḥ, 4.2 3]
yathoktam śarīramapi ye ṣaṭtriṃśattattvamayaṃ śivarūpatayā paśyanti arcayanti ca te sidhyanti ghaṭādikam iva tathābhiniviśya paśyanti arcayanti ca te 'pīti nāstyatra vivādaḥ iti śrīpratyabhijñāṭīkāyām | [SpandaKārNir zu SpandaKār, Dvitīyo niḥṣyandaḥ, 4.2 4]
bhaṭṭaśrīvāmanenāpyuktam | [SpandaKārNir zu SpandaKār, Dvitīyo niḥṣyandaḥ, 4.2 5.1]
ālambya saṃvidaṃ yasmāt saṃvedyaṃ na svabhāvataḥ | [SpandaKārNir zu SpandaKār, Dvitīyo niḥṣyandaḥ, 4.2 5.2]
tasmātsaṃviditaṃ sarvamiti saṃvinmayo bhavet | [SpandaKārNir zu SpandaKār, Dvitīyo niḥṣyandaḥ, 4.2 5.3]
iti | [SpandaKārNir zu SpandaKār, Dvitīyo niḥṣyandaḥ, 4.2 6]
kasmāt jīvaḥ sarvamayaḥ ityatra hetuḥ sarvabhāvānāṃ samudbhavād utpattihetutvāt apādānabhāvapradhānaśca nirdeśaḥ | [SpandaKārNir zu SpandaKār, Dvitīyo niḥṣyandaḥ, 4.2 7]
pramātṛmitimānameyamayabhedajātasya te vihāra iha hetutāṃ samupayāti yasmāt tvayi | [SpandaKārNir zu SpandaKār, Dvitīyo niḥṣyandaḥ, 4.2 8.1]
nivṛttavivṛtau kvacit tad apayāti tenādhvādhunā nayena punarīkṣyate jagati jātucitkenacit | [SpandaKārNir zu SpandaKār, Dvitīyo niḥṣyandaḥ, 4.2 8.2]
iti śrījñānagarbhastotroktanītyā saṃvidyeva prasṛtāyāṃ jagataḥ sadbhāvāt sarvabhāvasamudbhavatvaṃ jīvasya yataśca jīvādeva udayati viśvamato'yaṃ sarvamayo viśvaśaktiriti yāvat | [SpandaKārNir zu SpandaKār, Dvitīyo niḥṣyandaḥ, 4.2 9]
nirṇītaṃ caitad dvitīyasūtravṛttau | [SpandaKārNir zu SpandaKār, Dvitīyo niḥṣyandaḥ, 4.2 10]
sarvamayatve hetvantaramāha tatsaṃvedana ityardhena | [SpandaKārNir zu SpandaKār, Dvitīyo niḥṣyandaḥ, 4.2 11]
tasya sarvasya nīlasukhāderyatsaṃvedanaṃ prakāśastena rūpeṇa svabhāvena tādātmyapratipatteḥ sarvamayatvasyopalambhāt | [SpandaKārNir zu SpandaKār, Dvitīyo niḥṣyandaḥ, 4.2 12]
evamanena ślokadvayena rahasyacaryāḥ sarvabhedapādaponmūlopapattiparighaṭitāś ca jñānopadeśakathāḥ prathamacaramasūtrābhyāṃ mahārthatattvaṃ jāgradādisūtreṇa ṣaḍardhaparamārthaḥ tadākramya ity anena sarvopāsāsāratetyādyupakṣiptam iti spandatattvenaiva viśvopadeśāḥ svīkṛtāḥ | [SpandaKārNir zu SpandaKār, Dvitīyo niḥṣyandaḥ, 4.2 13]
athaitatpratipattisārataiva mokṣa ityādiśati | [SpandaKārNir zu SpandaKār, Dvitīyo niḥṣyandaḥ, 4.2 14]
{SpandaKārNir zu SpandaKār, Dvitīyo niḥṣyandaḥ, 5.2}
vāśabdaḥ prathamaniḥṣyandoktanimīlanasamādhiprakāraṃ vikalpayan asyāḥ samāpatter durlabhatāṃ dhvanayati | [SpandaKārNir zu SpandaKār, Dvitīyo niḥṣyandaḥ, 5.2 1]
tenāyamarthaḥ īdṛśī tāvatsaṃvittiḥ durlabhā yasya kasyacid evāpaścimajanmano bhavati so 'khilaṃ jagatkrīḍātvena paśyan nijasaṃvidunmeṣanimeṣābhyāṃ sṛjan saṃharaṃś ca | [SpandaKārNir zu SpandaKār, Dvitīyo niḥṣyandaḥ, 5.2 2.1]
mayyāveśya mano ye māṃ nityayuktā upāsate | [SpandaKārNir zu SpandaKār, Dvitīyo niḥṣyandaḥ, 5.2 2.2]
iti sthityā satatasamāviṣṭo mahāyogī jīvann eva prāṇādimān api vijñānāgninirdagdhāśeṣabandhano dehapāte tu śiva eva jīvaṃścedṛṅmukta eva na tu kathaṃcid api baddhaḥ | [SpandaKārNir zu SpandaKār, Dvitīyo niḥṣyandaḥ, 5.2 3]
na saṃśayaḥ ityanena idaṃ dhvanayati dīkṣādinā gurupratyayato muktiḥ īdṛśāt tu jñānāt samācārādvā svapratyayata eveti | [SpandaKārNir zu SpandaKār, Dvitīyo niḥṣyandaḥ, 5.2 4]
iyameva mahāsamāpattiḥ sādhakācāryādīnām abhīṣṭaprāptihetuḥ iti ślokadvayenāha | [SpandaKārNir zu SpandaKār, Dvitīyo niḥṣyandaḥ, 5.2 5]
{SpandaKārNir zu SpandaKār, Dvitīyo niḥṣyandaḥ, 7.2}
iha śivo bhūtvā śivaṃ yajet iti yad udghoṣyate tatra dhyāyinaś cetasi saṃvedane tasyeti na sāvasthā na yā śivaḥ iti pratipāditaśivasvabhāvasya dhyeyasya anyasya vā kasyacit tattatsiddhihetor mantradevatāviśeṣasya ayam evodayaḥ prakaṭībhāvaḥ yā sādhakasya dhyāturācāryādeḥ | [SpandaKārNir zu SpandaKār, Dvitīyo niḥṣyandaḥ, 7.2 1.1]
tasmācchabdārthacintāsu na sāvasthā na yā śivaḥ | [SpandaKārNir zu SpandaKār, Dvitīyo niḥṣyandaḥ, 7.2 1.2]
iti pratipāditarūpā tadātmatāsamāpattiḥ śivaikyāveśo na tu pañcavaktrādervyatiriktasyākārasya darśanaṃ na tu niścayamātreṇa tadātmatāsamāpattiḥ api tu icchato 'vikalpaviśvāhaṃtātmakaśivaikyarūpecchāparāmarśādhirūḍhasya | [SpandaKārNir zu SpandaKār, Dvitīyo niḥṣyandaḥ, 7.2 2]
etad uktaṃ bhavati ahameva tatsaṃvedanarūpeṇa tādātmyapratipattito viśvaśarīraś cidānandaghanaḥ śiva iti saṃkalpo yasyāvikalpaśeṣībhūtatvena phalati tasya dhyeyamantradevatādi kiṃ na nāma abhimukhībhavati sarvasyaitadadvayaprathālagnatvāt | [SpandaKārNir zu SpandaKār, Dvitīyo niḥṣyandaḥ, 7.2 3]
yathoktamasmatparameṣṭhipādaiḥ | [SpandaKārNir zu SpandaKār, Dvitīyo niḥṣyandaḥ, 7.2 4.1]
sākṣādbhavanmaye nātha sarvasmin bhuvanāntare | [SpandaKārNir zu SpandaKār, Dvitīyo niḥṣyandaḥ, 7.2 4.2]
kiṃ na bhaktimatāṃ kṣetraṃ mantraḥ kvaiṣāṃ na sidhyati | [SpandaKārNir zu SpandaKār, Dvitīyo niḥṣyandaḥ, 7.2 4.3]
iti | [SpandaKārNir zu SpandaKār, Dvitīyo niḥṣyandaḥ, 7.2 5]
iyameva ca samāpattiḥ paramādvayarūpasyāmṛtasya prāptiḥ anyasmiṃs tv amṛte katipayakālaśarīradārḍhyadāyini prāpte'pi sādhakairmaraṇamavaśyamavāpyata evety evakārāśayaḥ | [SpandaKārNir zu SpandaKār, Dvitīyo niḥṣyandaḥ, 7.2 6]
evaṃ sarvatrānenaivāśayena śrīsvacchande sthūladṛṣṭyāmṛtaprāptiprakaraṇe | [SpandaKārNir zu SpandaKār, Dvitīyo niḥṣyandaḥ, 7.2 7.1]
naiva cāmṛtayogena kālamṛtyujayo bhavet | [SpandaKārNir zu SpandaKār, Dvitīyo niḥṣyandaḥ, 7.2 7.2]
ityuktyopasaṃhṛtya tāttvikas tatprāptiprakāraḥ | [SpandaKārNir zu SpandaKār, Dvitīyo niḥṣyandaḥ, 7.2 8.1]
athavā paratattvasthaḥ sarvakālairna bādhyate | [SpandaKārNir zu SpandaKār, Dvitīyo niḥṣyandaḥ, 7.2 8.2]
ityādinā | [SpandaKārNir zu SpandaKār, Dvitīyo niḥṣyandaḥ, 7.2 9]
sarvaṃ śivaśaktimayaṃ smaret | [SpandaKārNir zu SpandaKār, Dvitīyo niḥṣyandaḥ, 7.2 10]
iti madhyena | [SpandaKārNir zu SpandaKār, Dvitīyo niḥṣyandaḥ, 7.2 11.1]
jīvann eva vimukto 'sau yasyeyaṃ bhāvanā sadā | [SpandaKārNir zu SpandaKār, Dvitīyo niḥṣyandaḥ, 7.2 11.2]
yaḥ śivaṃ bhāvayen nityaṃ na kālaḥ kalayettu tam | [SpandaKārNir zu SpandaKār, Dvitīyo niḥṣyandaḥ, 7.2 11.3]
yogī svacchandayogena svacchandagaticāriṇā | [SpandaKārNir zu SpandaKār, Dvitīyo niḥṣyandaḥ, 7.2 11.4]
sa svacchandapade yuktaḥ svacchandasamatāṃ vrajet | [SpandaKārNir zu SpandaKār, Dvitīyo niḥṣyandaḥ, 7.2 11.5]
svacchandaścaiva svacchandaḥ svacchando vicaret sadā | [SpandaKārNir zu SpandaKār, Dvitīyo niḥṣyandaḥ, 7.2 11.6]
ityanena sahajasaṃdarbheṇa sapraśaṃsaṃ paścādupadiṣṭaḥ | [SpandaKārNir zu SpandaKār, Dvitīyo niḥṣyandaḥ, 7.2 12]
ayamevātmano graho jñānaṃ yaducyate ātmā jñātavya iti tatredam eva sarvajñasarvakartṛsvatantraśivasvarūpatayā pratyabhijñānam ātmano jñānaṃ na tu | [SpandaKārNir zu SpandaKār, Dvitīyo niḥṣyandaḥ, 7.2 13.1]
puruṣa evedaṃ sarvam | [SpandaKārNir zu SpandaKār, Dvitīyo niḥṣyandaḥ, 7.2 13.2]
iti śrutyantaviduktam | [SpandaKārNir zu SpandaKār, Dvitīyo niḥṣyandaḥ, 7.2 14.1]
ta ātmopāsakāḥ sarve na gacchanti paraṃ padam | [SpandaKārNir zu SpandaKār, Dvitīyo niḥṣyandaḥ, 7.2 14.2]
ityāmnāyokteḥ | [SpandaKārNir zu SpandaKār, Dvitīyo niḥṣyandaḥ, 7.2 15]
tathā dīkṣāvasare yojanikādyarthamayameva śiṣyātmano'nugrahaḥ imāmeva samāpattiṃ vidvānācāryaḥ śiṣyātmānaṃ śive yojayannācāryo bhavatītyarthaḥ | [SpandaKārNir zu SpandaKār, Dvitīyo niḥṣyandaḥ, 7.2 16]
iyaṃ svapratyayasiddhā putrakādeḥ śivātmanaḥ sadbhāvasya pāramārthikasvarūpasya dāyinī nirvāṇadīkṣā | [SpandaKārNir zu SpandaKār, Dvitīyo niḥṣyandaḥ, 7.2 17]
yathoktam | [SpandaKārNir zu SpandaKār, Dvitīyo niḥṣyandaḥ, 7.2 18.1]
evaṃ yo veda tattvena tasya nirvāṇadāyinī | [SpandaKārNir zu SpandaKār, Dvitīyo niḥṣyandaḥ, 7.2 18.2]
dīkṣā bhavatyasaṃdigdhā tilājyāhutivarjitā | [SpandaKārNir zu SpandaKār, Dvitīyo niḥṣyandaḥ, 7.2 18.3]
iti | [SpandaKārNir zu SpandaKār, Dvitīyo niḥṣyandaḥ, 7.2 19]
hautrī dīkṣāpi dīkṣaiva tatra mā bhūt kasyacid anāśvāsa ityāśayenātraivakāro na kṛtaḥ śrīmahāgurupravareṇeti śivam | [SpandaKārNir zu SpandaKār, Dvitīyo niḥṣyandaḥ, 7.2 20]
{SpandaKārNir zu SpandaKār, Tṛtīyo niḥṣyandaḥ, 2.2}
dhatte sarvamātmanīti dhātā śaṃkarātmā svabhāvaḥ sa yathā jāgrataḥ jāgarāyāmabhivyaktasvasvātantryasya dehino dehabhūmikāmeva prakaṭībhūtapiṇḍasthajñānasya yoginaḥ sambandhinyecchayābhyarthito 'ntarmukhasvarūpavimarśabalena prasādito hṛdi cetasi sthitānarthāniti bindunādādijñānapuraḥ kṣobhapratibhācālanabodhastobhajñānasaṃcārādiprayojanāni sampādayati | [SpandaKārNir zu SpandaKār, Tṛtīyo niḥṣyandaḥ, 2.2 1]
kathaṃ somasūryayor jñānakriyāśaktyor udayaṃ kṛtvā jñānaśaktyā bhāsyamānaṃ hi tattatkriyāśaktyonmīlyate | [SpandaKārNir zu SpandaKār, Tṛtīyo niḥṣyandaḥ, 2.2 2.1]
samāveśonmiṣatpratibhātmakamūlāvaṣṭambhayuktisphāritajñānakriyāvyāptisārasavyetaramarīcivisphāraṇakrameṇa tattadvedhasaṃkramaṇādi sampādayati yogiśarīrānupraviṣṭaḥ parameśvaraḥ | [SpandaKārNir zu SpandaKār, Tṛtīyo niḥṣyandaḥ, 2.2 3]
yathā caivaṃ tathā | [SpandaKārNir zu SpandaKār, Tṛtīyo niḥṣyandaḥ, 2.2 4.1]
anāgatāyāṃ nidrāyāṃ vinaṣṭe bāhyagocare | [SpandaKārNir zu SpandaKār, Tṛtīyo niḥṣyandaḥ, 2.2 4.2]
sāvasthā manasā gamyā parā devī prakāśate | [SpandaKārNir zu SpandaKār, Tṛtīyo niḥṣyandaḥ, 2.2 4.3]
iti | [SpandaKārNir zu SpandaKār, Tṛtīyo niḥṣyandaḥ, 2.2 5]
pīnāṃ ca durbalāṃ śaktiṃ dhyātvā dvādaśagocare | [SpandaKārNir zu SpandaKār, Tṛtīyo niḥṣyandaḥ, 2.2 6.1]
praviśya hṛdaye dhyāyan svapnasvātantryam āpnuyāt | [SpandaKārNir zu SpandaKār, Tṛtīyo niḥṣyandaḥ, 2.2 6.2]
iti sampradāyasthityā vamanagrāsasaktatadubhayavisargāraṇicitiśaktiparāmarśamukhena nityaṃ praṇayam anatikrāmato bhagavatprārthanāparasya yoganidrārūḍhasya sphuṭataram anācchāditarūpatayā madhye sauṣumnadhāmani sthito dhātā svapne 'pyabhīṣṭān evāṇavaśāktaśāmbhavasamāveśādīn anyān api samāveśābhyāsarasonmṛṣṭamatimukurasya jijñāsitān arthān avaśyaṃ prakaṭīkaroti nāsya yoginaḥ svapnasuṣuptayor vyāmoho bhavatītyarthaḥ | [SpandaKārNir zu SpandaKār, Tṛtīyo niḥṣyandaḥ, 2.2 7]
svapnena sauṣuptam apyupalakṣitam | [SpandaKārNir zu SpandaKār, Tṛtīyo niḥṣyandaḥ, 2.2 8]
atrābhīṣṭārthaprakāśe āvṛttyā ayameva hetuḥ praṇayasya prārthanāyā antarmukhasvarūpapariśīlanopāsāsaṃpādyasya māyākāluṣyopaśamalakṣaṇasya prasādasya bhagavatānatikramāt | [SpandaKārNir zu SpandaKār, Tṛtīyo niḥṣyandaḥ, 2.2 9]
parameśvaro hi cidātmā yady antarmukhocitasevākrameṇārthyate tat tat saṃpādayata eva jāgrataḥ iti paratattve jāgarūkasya jāgarāvasthāsthasya ceti śleṣoktyā vyākhyeyam | [SpandaKārNir zu SpandaKār, Tṛtīyo niḥṣyandaḥ, 2.2 10]
yadi punarevaṃ sāvadhāno na bhavati tadā nāsya yogitetyāha | [SpandaKārNir zu SpandaKār, Tṛtīyo niḥṣyandaḥ, 2.2 11]
{SpandaKārNir zu SpandaKār, Tṛtīyo niḥṣyandaḥ, 3.2}
yadyuktayuktyā nityaṃ nārādhyate dhātā tadā svasvarūpasthityabhāve satataṃ pratyahaṃ laukikasyeva cāsya yogino 'pi jāgarāyāṃ svapne ca sādhāraṇāsādhāraṇārthaprakāśanatanniścayanādisvabhāvā pārameśvarī sṛṣṭiḥ svatantrā syāllaukikavadyoginam api saṃsārāvaṭa evāsau pātayed ityarthaḥ | [SpandaKārNir zu SpandaKār, Tṛtīyo niḥṣyandaḥ, 3.2 1]
yathoktam | [SpandaKārNir zu SpandaKār, Tṛtīyo niḥṣyandaḥ, 3.2 2.1]
pravṛttir bhūtānāmaiśvarī | [SpandaKārNir zu SpandaKār, Tṛtīyo niḥṣyandaḥ, 3.2 2.2]
iti | [SpandaKārNir zu SpandaKār, Tṛtīyo niḥṣyandaḥ, 3.2 2.3]
taddharmakatvataḥ iti svapnajāgarādipadaprakāśane bhagavatsṛṣṭeḥ svātantryasvabhāvād ityarthaḥ | [SpandaKārNir zu SpandaKār, Tṛtīyo niḥṣyandaḥ, 3.2 3]
evaṃ svapnasauṣuptanirdalanopāyaṃ svaprabuddhatāyai saṃsādhya spandatattvasamāveśopāyaṃ suprabuddhasya dṛṣṭāntayuktipūrvakaṃ nirūpayati jijñāsitārthajñaptir apītthaṃ bhavatītyādiśati | [SpandaKārNir zu SpandaKār, Tṛtīyo niḥṣyandaḥ, 3.2 4]
{SpandaKārNir zu SpandaKār, Tṛtīyo niḥṣyandaḥ, 5.2}
hiśabdaḥ kilaśabdārthe | [SpandaKārNir zu SpandaKār, Tṛtīyo niḥṣyandaḥ, 5.2 1]
sāvadhāne'pi cetasi dūratvādidoṣair yathā kilārtho 'sphuṭo dṛṣṭo bhūyo 'dhyakṣanirīkṣaṇātmanā svabalodyogena bhāvito bhṛśam ālokito na kevalaṃ sphuṭo yāvat sphuṭataro'pi bhāti tathā yatspandatattvātmakaṃ balaṃ yenānandaghanatātmanā paramārthena yatreti śaṃkarātmani svasvabhāve yatheti abhedavyāptyā sthitaṃ tatkartṛ tatheti svabalodyogena antarmukhatadekātmatāpariśīlanaprayatnena saṃbhāvitaṃ śīghrameva sphuṭataratvena pravartate abhivyajyate | [SpandaKārNir zu SpandaKār, Tṛtīyo niḥṣyandaḥ, 5.2 2]
kathamākramyārādhakasya kalpitadehādipramātṛbhūmiṃ svātmanyeva nimagnāṃ kṛtvātha ca spandātmakaṃ balamākramya sthitasya kalpitadehabuddhipramātṛbhūmim asakṛd uttejayataḥ sādhakasya yogino yajjijñāsitaṃ nidhānādi yatra deśādau yena hemādinā paramārthena yathā saṃniveśena sthitaṃ tathā tadacirād eva prakāśate | [SpandaKārNir zu SpandaKār, Tṛtīyo niḥṣyandaḥ, 5.2 3]
kartṛśaktyādir apyamuta eva balāt prādurbhavatītyāha | [SpandaKārNir zu SpandaKār, Tṛtīyo niḥṣyandaḥ, 5.2 4]
{SpandaKārNir zu SpandaKār, Tṛtīyo niḥṣyandaḥ, 6.2}
yathā kṣīṇadhātur ṛṣiprāyaḥ so 'pi spandātmakaṃ balam ākramya spandasamāveśabalena prāṇapramātṛbhūmim asakṛd uttejya kārye 'vaśyakartavye karmaṇi pravartate aśakyam api vastu tadbalākramaṇenaiva karotītyarthaḥ | [SpandaKārNir zu SpandaKār, Tṛtīyo niḥṣyandaḥ, 6.2 1]
tathā yo 'pyatibubhukṣitaḥ so 'pi tadbalākrāntyā kṣutpipāsādi śamayati | [SpandaKārNir zu SpandaKār, Tṛtīyo niḥṣyandaḥ, 6.2 2]
na hi cidghanāṃ bhūmim anupraviṣṭasya dvaṃdvābhibhavaḥ kaścit prāṇādibhuva eva tadāśrayatvāttasyāś ceha cidbhūmau nimagnatvāt | [SpandaKārNir zu SpandaKār, Tṛtīyo niḥṣyandaḥ, 6.2 3]
yata evam uktasūtropapattikramānusāreṇedṛk siddhisamudāyo 'smād bhavatītyataḥ | [SpandaKārNir zu SpandaKār, Tṛtīyo niḥṣyandaḥ, 6.2 4]
{SpandaKārNir zu SpandaKār, Tṛtīyo niḥṣyandaḥ, 7.2}
anena svasvabhāvātmanā spandatattvenādhiṣṭhite vyāpte dehe sati yathā tadavasthocitārthānubhavakaraṇādirūpāḥ sarvajñatāsarvakartṛtādayo dharmā āvirbhavanti dehinaḥ tathā yadyayaṃ kūrmāṅgasaṃkocavat sarvopasaṃhāreṇa mahāvikāsayuktyā vā svasminnanapāyinyātmani cidrūpe adhiṣṭhānaṃ karoti uktābhijñānapratyabhijñāte tatraiva samāveśasthitiṃ badhnāti tadā sarvatreti śivādau kṣityante evam iti śaṃkarataducitasarvajñatāsarvakartṛtādirūpo bhaviṣyati | [SpandaKārNir zu SpandaKār, Tṛtīyo niḥṣyandaḥ, 7.2 1]
idam apyetatprasādenetyāha | [SpandaKārNir zu SpandaKār, Tṛtīyo niḥṣyandaḥ, 7.2 2]
{SpandaKārNir zu SpandaKār, Tṛtīyo niḥṣyandaḥ, 8.2}
mnā sarvakeśānāmāspadaṃ tataśca dehe yā glāniḥ arthāddehābhimāninaḥ puṃso yo harṣakṣayo'sau viluṇṭhikā parasaṃviddraviṇāpahāreṇa pārimityadaurgatyapradā tasyāśca glāner ajñānataś cidānandaghanasvasvarūpāpratyabhijñānāt sṛtir udbhavo 'vasthitiśca | [SpandaKārNir zu SpandaKār, Tṛtīyo niḥṣyandaḥ, 8.2 1]
tadajñānaṃ pradarśayiṣyamāṇasvarūpeṇonmeṣarūpeṇa cedviluptaṃ nikṛttaṃ tadāsau glānirajñānātmano hetorabhāvāt kutaḥ syānna bhaved ityarthaḥ | [SpandaKārNir zu SpandaKār, Tṛtīyo niḥṣyandaḥ, 8.2 2]
glānyabhāve ca dehe 'vaśyambhāvinyo vyādhyādisaṃtāpāvasthā api yathā yathā yogino 'pakṛṣyante tathā tathā hemna ivātitāpyamānasya kālikāpagame svasvarūpaṃ dedīpyata eva | [SpandaKārNir zu SpandaKār, Tṛtīyo niḥṣyandaḥ, 8.2 3]
evaṃ ca dehāvasthitasyāpi sarvadā glānyabhāva eva parayogino vibhūtiḥ | [SpandaKārNir zu SpandaKār, Tṛtīyo niḥṣyandaḥ, 8.2 4]
yathoktaṃ paramayoginyā madālasayā bāladārakān prayogīkurvatyā | [SpandaKārNir zu SpandaKār, Tṛtīyo niḥṣyandaḥ, 8.2 5.1]
tvaṃ kañcuke śīryamāṇe nije'smin dehe heye mūḍhatāṃ mā vrajethāḥ | [SpandaKārNir zu SpandaKār, Tṛtīyo niḥṣyandaḥ, 8.2 5.2]
śubhāśubhaiḥ karmabhir dehametanmadādibhiḥ kañcukaste nibaddhaḥ | [SpandaKārNir zu SpandaKār, Tṛtīyo niḥṣyandaḥ, 8.2 5.3]
iti mitasiddhyabhilāṣiṇo yoginaḥ samāveśābhyāsarasena dehaṃ vidhyato valīpalitādivyādhijayo bhavatītyapi bhaṅgyānena pratipāditam | [SpandaKārNir zu SpandaKār, Tṛtīyo niḥṣyandaḥ, 8.2 6.1]
atha yo 'yam unmeṣaḥ sa kiṃsvarūpaḥ kim upāyalabhyaś cety ākāṅkṣāyām āha | [SpandaKārNir zu SpandaKār, Tṛtīyo niḥṣyandaḥ, 8.2 7]
{SpandaKārNir zu SpandaKār, Tṛtīyo niḥṣyandaḥ, 9.2}
bhāve tyakte niruddhā cinnaiva bhāvāntaraṃ vrajet | [SpandaKārNir zu SpandaKār, Tṛtīyo niḥṣyandaḥ, 9.2 1.1]
tadā tanmadhyabhāvena vikasatyatibhāvanā | [SpandaKārNir zu SpandaKār, Tṛtīyo niḥṣyandaḥ, 9.2 1.2]
iti nītyā ekasyāṃ kasyāṃcid ālambanaviśeṣanibhṛtavikārātmikāyāṃ cintāyāṃ prasaktasya ekāgrībhūtasya yogino yata iti tadekāgratāprakarṣollasatsaṃvitsphāratas tadālambananimīlanājjhaṭiti grastasamastacintāsaṃtater agnīṣomāvibhedātmanaḥ spandatattvādapara evodayaściccamatkārātmānya eva lokottara ullāsaḥ syāt sa taccamatkāronmeṣakatvād evonmeṣo vijñātavyo 'nveṣaṇīyaḥ ittham eva yoginā jñātuṃ śakyaḥ tataśca svayamiti idaṃtāviṣayatvābhāvād akṛtakaprayatnātmanāvadhānenāhaṃtayaivopetyātmani lakṣayet asādhāraṇena camatkārātmanā pratyabhijānīyāt | [SpandaKārNir zu SpandaKār, Tṛtīyo niḥṣyandaḥ, 9.2 2]
yata ekasyāṃ viṣayavicārādicintāyāṃ prasaktasya aparasyāś cintāyā jhaṭityudayaḥ syāt sa cintādvayavyāpaka unmeṣaḥ ityanye | [SpandaKārNir zu SpandaKār, Tṛtīyo niḥṣyandaḥ, 9.2 3]
idānīṃ mitayogijanaprayatnasādhyāsvapi tāsu tāsu siddhiṣūnmeṣaṇapariśīlanamātroditāsu parayogino heyatvam eva mantavyam ityādiśati | [SpandaKārNir zu SpandaKār, Tṛtīyo niḥṣyandaḥ, 9.2 4]
{SpandaKārNir zu SpandaKār, Tṛtīyo niḥṣyandaḥ, 10.2}
ata unmeṣād upalakṣyamāṇād apralīyamānasthūlasūkṣmādidehāhambhāvasya yogino 'cireṇaiva bhrūmadhyādau tārakāprakāśarūpo bindur aśeṣavedyasāmānyaprakāśātmā nādaḥ sakalavācakāvibhediśabdanarūpo 'nāhatadhvanirūpo rūpamandhakāre 'pi prakāśanaṃ tejaḥ rasaśca rasanāgre lokottara āsvādaḥ kṣobhakatvena spandatattvasamāsādanavighnabhūtatāvatsaṃtoṣapradatvena vartante | [SpandaKārNir zu SpandaKār, Tṛtīyo niḥṣyandaḥ, 10.2 1]
yadāhuḥ | [SpandaKārNir zu SpandaKār, Tṛtīyo niḥṣyandaḥ, 10.2 2.1]
te samādhāv upasargā vyutthāne siddhayaḥ | [SpandaKārNir zu SpandaKār, Tṛtīyo niḥṣyandaḥ, 10.2 2.2]
iti | [SpandaKārNir zu SpandaKār, Tṛtīyo niḥṣyandaḥ, 10.2 2.3]
evamunmeṣanibhālanodyuktasyāpi dehātmamānino yogino bindunādādayaḥ kṣobhakā bhavantītyuktam | [SpandaKārNir zu SpandaKār, Tṛtīyo niḥṣyandaḥ, 10.2 3]
idānīmatronmeṣātmani svabhāve dehapramātṛtāṃ nimajjayati tadākārāmapi parapramātṛtāṃ labhata ityāha | [SpandaKārNir zu SpandaKār, Tṛtīyo niḥṣyandaḥ, 10.2 4]
{SpandaKārNir zu SpandaKār, Tṛtīyo niḥṣyandaḥ, 11.2}
yathā paśyantīrūpāvikalpakadidṛkṣāvasare didṛkṣito 'rtho 'ntarabhedena sphurati tathaiva svacchandādyadhvaprakriyoktān dharādiśivāntāntarbhāvino 'śeṣānarthān vyāpyeti sarvam aham iti sadāśivavat svavikalpānusaṃdhānapūrvakam avikalpāntam abhedavimarśāntaḥkroḍīkāreṇācchādya yadāvatiṣṭhate asyāḥ samāpatterna vicalati tāvad aśeṣavedyaikīkāreṇonmiṣattāvadvedyagrāsīkārimahāpramātṛtāsamāveśacamatkārarūpaṃ yat phalaṃ tat svayam evāvabhotsyate svasaṃvidevānubhaviṣyati kim atra bahunā pratipāditena | [SpandaKārNir zu SpandaKār, Tṛtīyo niḥṣyandaḥ, 11.2 1]
tasyopalabdhiḥ satatam iti pratijñāya tadanantaram upapāditam upāyajātaṃ pariśīlayataḥ satataṃ spandatattvasamāviṣṭatvaṃ suprabuddhasya bhavatīti tadanantaprameyasaṃbhinnatvād upadeśyahṛdaye smārayann anupraveśayuktyupasaṃhārabhaṅgyāha | [SpandaKārNir zu SpandaKār, Tṛtīyo niḥṣyandaḥ, 11.2 2]
{SpandaKārNir zu SpandaKār, Tṛtīyo niḥṣyandaḥ, 12.2}
sarvadā jāgarāsvapnasuṣuptasaṃvidādimadhyāntapadeṣu prabuddhas tiṣṭhet unmīlitaspandatattvāvaṣṭambhadivyadṛṣṭiḥ suprabuddhatām eva bhajeta | [SpandaKārNir zu SpandaKār, Tṛtīyo niḥṣyandaḥ, 12.2 1]
kathaṃ jñānena bahirmukhenāvabhāsena sarvaṃ gocaraṃ nīlasukhādirūpaṃ viṣayam ālokya | [SpandaKārNir zu SpandaKār, Tṛtīyo niḥṣyandaḥ, 12.2 2.1]
tasmācchabdārthacintāsu na sāvasthā na yā śivaḥ | [SpandaKārNir zu SpandaKār, Tṛtīyo niḥṣyandaḥ, 12.2 2.2]
ityupapāditadṛśā vimṛśya ekatra sraṣṭari śaṃkarātmani svabhāve sarvam āropayet nimīlanonmīlanadaśayos tadabhedena jānīyāt pūrvāparakoṭyavaṣṭambhadārḍhyān madhyabhūmim api cidrasāśyānatārūpatayaiva paśyed ityarthaḥ | [SpandaKārNir zu SpandaKār, Tṛtīyo niḥṣyandaḥ, 12.2 2.3]
evaṃ ca na kenacid anyena vyatiriktena vastunā bādhyate sarvasmin svātmanaḥ svīkṛtatvāt | [SpandaKārNir zu SpandaKār, Tṛtīyo niḥṣyandaḥ, 12.2 3]
yathoktaṃ śrīpratyabhijñākāreṇa | [SpandaKārNir zu SpandaKār, Tṛtīyo niḥṣyandaḥ, 12.2 4.1]
yo 'vikalpam idam artham aṇḍajaṃ paśyatīśa nikhilaṃ bhavadvapuḥ | [SpandaKārNir zu SpandaKār, Tṛtīyo niḥṣyandaḥ, 12.2 4.2]
svātmapakṣaparipūrite jagatyasya nityasukhinaḥ kuto bhayam | [SpandaKārNir zu SpandaKār, Tṛtīyo niḥṣyandaḥ, 12.2 4.3]
iti | [SpandaKārNir zu SpandaKār, Tṛtīyo niḥṣyandaḥ, 12.2 4.4]
tato 'nyena na pīḍyate iti yaduktaṃ tatra ko 'sāv anyaḥ pīḍakaḥ kaś ca pīḍyo yataḥ śivātmakam eva viśvamuktam ityāśaṅkya pāśānāṃ paśośca svarūpaṃ nirṇetum āha | [SpandaKārNir zu SpandaKār, Tṛtīyo niḥṣyandaḥ, 12.2 5]
{SpandaKārNir zu SpandaKār, Tṛtīyo niḥṣyandaḥ, 13.2}
iha yo 'yaṃ prakāśātmā svasvabhāvaḥ śāṃkara uktaḥ asau | [SpandaKārNir zu SpandaKār, Tṛtīyo niḥṣyandaḥ, 13.2 1.1]
vyavasthitaḥ karotyeṣa viśvakāraṇam īśvaraḥ | [SpandaKārNir zu SpandaKār, Tṛtīyo niḥṣyandaḥ, 13.2 1.2]
sṛṣṭiṃ sthitiṃ ca saṃhāraṃ tirodhānamanugraham | [SpandaKārNir zu SpandaKār, Tṛtīyo niḥṣyandaḥ, 13.2 1.3]
iti śrīsvacchandaśāstradṛṣṭyā nijaśaktyāśliṣṭaḥ sadā pañcavidhakṛtyakārī svatantraḥ spandalaliteśvarādiśabdair āgameṣūdghoṣyate | [SpandaKārNir zu SpandaKār, Tṛtīyo niḥṣyandaḥ, 13.2 2]
svātantryaśaktir evāsya sanātanī pūrṇāhaṃtārūpā parā matsyodarī mahāsattā sphurattormiḥ sāraṃ hṛdayaṃ bhairavī devī śikhā ityādibhir asaṃkhyaiḥ prakārais tatra tatra nirucyate | [SpandaKārNir zu SpandaKār, Tṛtīyo niḥṣyandaḥ, 13.2 3]
pūrṇāhaṃtaiva cāsyānuttarānāhataśaktisaṃpuṭīkārasvīkṛtādikṣāntavarṇabhaṭṭārikā tata eva svīkṛtānantavācyavākarūpaṣaḍadhvasphāramayāśeṣaśakticakrakroḍīkārāntaḥ kṛtaniḥśeṣasargapralayādiparamparāpyakramavimarśarūpaiva nityoditānuccāryamahāmantramayī sarvajīvitabhūtā parā vāk | [SpandaKārNir zu SpandaKār, Tṛtīyo niḥṣyandaḥ, 13.2 4]
eṣaiva bhagavata iyadviśvavaicitryacalattām iva svātmani prathayantī spandate ityarthānugamāt spanda iti ihocyate | [SpandaKārNir zu SpandaKār, Tṛtīyo niḥṣyandaḥ, 13.2 5]
evaṃ ceyad viśvaśaktikhacitaparāśaktisundarasya svātmanaḥ svarūpagopanakrīḍayā svātmabhittāv evāṃśāṃśikayā nirbhāsanaṃ bhagavān yāvaccikīrṣati tāvadekaivābhinnāpyasau tadīyā vimarśaśaktiricchātvaṃ pratipadya jñānakriyārūpatayā sthitvā śivaśaktiparāmarśātmakabījayonibhedena dvidhā bhūtvā vargabhedena tatkalābhedena ca navadhā pañcāśaddhā ca sphurantī tadvimarśasārair aghoraghoraghorataraiḥ saṃvittidevatātmabhiḥ rūpaiḥ prathamānā bhagavataḥ pañcavidhakṛtyakāritāṃ nirvahati | [SpandaKārNir zu SpandaKār, Tṛtīyo niḥṣyandaḥ, 13.2 6]
yathoktaṃ śrīmālinīvijayottare | [SpandaKārNir zu SpandaKār, Tṛtīyo niḥṣyandaḥ, 13.2 7.1]
yā sā śaktirjagaddhātuḥ kathitā samavāyinī | [SpandaKārNir zu SpandaKār, Tṛtīyo niḥṣyandaḥ, 13.2 7.2]
icchātvaṃ tasya sā devī sisṛkṣoḥ pratipadyate | [SpandaKārNir zu SpandaKār, Tṛtīyo niḥṣyandaḥ, 13.2 7.3]
saikāpi satyanekatvaṃ yathā gacchati tacchṛṇu | [SpandaKārNir zu SpandaKār, Tṛtīyo niḥṣyandaḥ, 13.2 8.1]
evametaditi jñeyaṃ nānyatheti suniścitam | [SpandaKārNir zu SpandaKār, Tṛtīyo niḥṣyandaḥ, 13.2 8.2]
jñāpayantī jagatyatra jñānaśaktirnigadyate | [SpandaKārNir zu SpandaKār, Tṛtīyo niḥṣyandaḥ, 13.2 9.1]
evaṃ bhavatvidaṃ sarvamiti kāryonmukhī yadā | [SpandaKārNir zu SpandaKār, Tṛtīyo niḥṣyandaḥ, 13.2 9.2]
jātā tadaiva tadvastu kurvatyatra kriyocyate | [SpandaKārNir zu SpandaKār, Tṛtīyo niḥṣyandaḥ, 13.2 10.1]
evameṣā dvirūpāpi punarbhedair anantatām | [SpandaKārNir zu SpandaKār, Tṛtīyo niḥṣyandaḥ, 13.2 10.2]
arthopādhivaśād yāti cintāmaṇiriveśvarī | [SpandaKārNir zu SpandaKār, Tṛtīyo niḥṣyandaḥ, 13.2 11.1]
tatra tāvatsamāpannā mātṛbhāvaṃ vibhidyate | [SpandaKārNir zu SpandaKār, Tṛtīyo niḥṣyandaḥ, 13.2 11.2]
dvidhā ca navadhā caiva pañcāśaddhā ca mālinī | [SpandaKārNir zu SpandaKār, Tṛtīyo niḥṣyandaḥ, 13.2 12.1]
bījayonyātmakādbhedāddvidhā bījaṃ svarā matāḥ | [SpandaKārNir zu SpandaKār, Tṛtīyo niḥṣyandaḥ, 13.2 12.2]
kādayaśca smṛtā yonirnavadhā vargabhedataḥ | [SpandaKārNir zu SpandaKār, Tṛtīyo niḥṣyandaḥ, 13.2 13.1]
pṛthagvarṇavibhedena śatārdhakiraṇojjvalā | [SpandaKārNir zu SpandaKār, Tṛtīyo niḥṣyandaḥ, 13.2 13.2]
bījamatra śivaḥ śaktir yonir ityabhidhīyate | [SpandaKārNir zu SpandaKār, Tṛtīyo niḥṣyandaḥ, 13.2 14.1]
vargāṣṭakamiti jñeyamaghorādyamanukramāt | [SpandaKārNir zu SpandaKār, Tṛtīyo niḥṣyandaḥ, 13.2 14.2]
tadeva śaktibhedena māheśvaryādi cāṣṭakam | [SpandaKārNir zu SpandaKār, Tṛtīyo niḥṣyandaḥ, 13.2 15.1]
śatārdhabhedabhinnā ca tatsaṃkhyānāṃ varānane | [SpandaKārNir zu SpandaKār, Tṛtīyo niḥṣyandaḥ, 13.2 15.2]
rudrāṇāṃ vācakatvena kalpitā parameṣṭhinā | [SpandaKārNir zu SpandaKār, Tṛtīyo niḥṣyandaḥ, 13.2 16.1]
tadvadeva ca śaktīnāṃ tatsaṃkhyānāmanukramāt | [SpandaKārNir zu SpandaKār, Tṛtīyo niḥṣyandaḥ, 13.2 16.2]
ityādi | [SpandaKārNir zu SpandaKār, Tṛtīyo niḥṣyandaḥ, 13.2 17]
tathā | [SpandaKārNir zu SpandaKār, Tṛtīyo niḥṣyandaḥ, 13.2 18.1]
viṣayeṣveva saṃlīnānadho'dhaḥ pātayantyaṇūn | [SpandaKārNir zu SpandaKār, Tṛtīyo niḥṣyandaḥ, 13.2 18.2]
rudrāṇūnyāḥ samāliṅgya ghorataryo 'parāstu tāḥ | [SpandaKārNir zu SpandaKār, Tṛtīyo niḥṣyandaḥ, 13.2 18.3]
miśrakarmaphalāsaktiṃ pūrvavajjanayanti yāḥ | [SpandaKārNir zu SpandaKār, Tṛtīyo niḥṣyandaḥ, 13.2 19]
muktimārganirodhinyastāḥ syur ghorāḥ parāparāḥ | [SpandaKārNir zu SpandaKār, Tṛtīyo niḥṣyandaḥ, 13.2 20]
pūrvavajjantujātasya śivadhāmaphalapradāḥ | [SpandaKārNir zu SpandaKār, Tṛtīyo niḥṣyandaḥ, 13.2 21.1]
parāḥ prakathitās tajjñair aghorāḥ śivaśaktayaḥ | [SpandaKārNir zu SpandaKār, Tṛtīyo niḥṣyandaḥ, 13.2 21.2]
iti | [SpandaKārNir zu SpandaKār, Tṛtīyo niḥṣyandaḥ, 13.2 22]
evaṃ śabdarāśeḥ samutthito varganavakarūpo yo brāhmyādidevatāvargaḥ śivasahitastasya bhogyatāṃ pāśyatāṃ gataḥ sansa eva śaṃkarātmā svabhāvaḥ paśuḥ smṛtaḥ āgameṣu tathoktaḥ | [SpandaKārNir zu SpandaKār, Tṛtīyo niḥṣyandaḥ, 13.2 23]
nanu kathaṃ bhoktā maheśvara imāmavasthāṃ prāptaḥ ityāśaṅkāśāntyai viśeṣaṇadvāreṇa hetumāha kalāviluptavibhava iti | [SpandaKārNir zu SpandaKār, Tṛtīyo niḥṣyandaḥ, 13.2 24]
kalayati bahiḥ kṣipati pārimityena paricchinattīti kalā māyāśaktiḥ tayā viluptavibhavaḥ svamāyayā gūhitaiśvaryaḥ sthita ityarthaḥ | [SpandaKārNir zu SpandaKār, Tṛtīyo niḥṣyandaḥ, 13.2 25]
atha ca kalayā kiṃcitkartṛtvopodbalanātmanā śaktyā tadupalakṣitena kalāvidyākālaniyatirāgātmanā kañcukena viluptavibhavaḥ sthagitapūrṇatvakartṛtvādidharmaḥ | [SpandaKārNir zu SpandaKār, Tṛtīyo niḥṣyandaḥ, 13.2 26]
bhavatvevaṃ bhogyatāṃ tu kathamasau śaktivargasya gataḥ ityatraitad evottaram | [SpandaKārNir zu SpandaKār, Tṛtīyo niḥṣyandaḥ, 13.2 27]
kalābhir akārādivargādhiṣṭhāyikābhir brāhmyādibhis tadvarṇabhaṭṭārakādhiṣṭhātṛbhūtābhiś ca śrīmālinīvijayoktadevatārūpābhiḥ kalābhir akārādivarṇair viluptavibhavaḥ saṃkucito'smi apūrṇo 'smi karavāṇi kiṃcididam upādade idaṃ jahāmi ityādivicitravikalpakāvikalpakapratipattikadambakāntaranupraviṣṭasthūlasūkṣmaśabdānuvedhakadarthito harṣaśokādirūpatāṃ nenīyamāna iva kṣaṇam api svarūpasthitiṃ na labhate yataḥ ato'sāv uktarūpaḥ śaktivargeṇa bhujyamānaḥ paśur uktaḥ | [SpandaKārNir zu SpandaKār, Tṛtīyo niḥṣyandaḥ, 13.2 28]
kalayā akhyātyātmanāṃśena viluptavibhavaḥ saṃkucita iva na tu tattvataḥ śivātmā svabhāvo 'sya kvāpi gataḥ tadabhāve hi sa eva na sphuret | [SpandaKārNir zu SpandaKār, Tṛtīyo niḥṣyandaḥ, 13.2 29]
tathāvabhāsamānaireva kalābhiḥ saṃkucitaiḥ śabdair jñānaiś ca viluptavibhavas tathārūpam ātmānaṃ na vimraṣṭuṃ kṣama ityarthaḥ | [SpandaKārNir zu SpandaKār, Tṛtīyo niḥṣyandaḥ, 13.2 30]
adhunā paśuḥ saṃkucitadṛkśaktibādhyaḥ pāśyaś cetyetad vibhajati | [SpandaKārNir zu SpandaKār, Tṛtīyo niḥṣyandaḥ, 13.2 31]
{SpandaKārNir zu SpandaKār, Tṛtīyo niḥṣyandaḥ, 14.2}
tasya paśoryaḥ pratyayānāṃ laukikaśāstrīyavikalpānāṃ tadadhivāsitānāṃ bhinnārthajñānānāṃ vikalpānām apyudbhavaḥ vināśāghrāta utpādaḥ sa parasyāmṛtarasasya cidghanasyānandaprasarasyāpāyo nimajjanam | [SpandaKārNir zu SpandaKār, Tṛtīyo niḥṣyandaḥ, 14.2 1]
uditeṣu bhinnārtheṣu pratyayeṣu cidbhūmiḥ sthitāpy aparāmṛśyamānatvād asthiteva lakṣyate tata evam uktam | [SpandaKārNir zu SpandaKār, Tṛtīyo niḥṣyandaḥ, 14.2 2]
tena ca pratyayodbhavenāyam asvatantratām eti tadvaśaḥ sampadyate | [SpandaKārNir zu SpandaKār, Tṛtīyo niḥṣyandaḥ, 14.2 3]
yaduktaṃ śrīśivasūtreṣu jñānaṃ bandhaḥ iti | [SpandaKārNir zu SpandaKār, Tṛtīyo niḥṣyandaḥ, 14.2 4]
śrīmadvyāsamunināpi mātāpitṛmayo bālye iti | [SpandaKārNir zu SpandaKār, Tṛtīyo niḥṣyandaḥ, 14.2 5]
śrīmadālasayāpi | [SpandaKārNir zu SpandaKār, Tṛtīyo niḥṣyandaḥ, 14.2 6]
tāteti kiṃcittanayeti kiṃcit ambeti kiṃciddayiteti kiṃcit | [SpandaKārNir zu SpandaKār, Tṛtīyo niḥṣyandaḥ, 14.2 7.1]
mameti kiṃcin na mameti kiṃcit bhautaṃ saṃghaṃ bahudhā mā lapethāḥ | [SpandaKārNir zu SpandaKār, Tṛtīyo niḥṣyandaḥ, 14.2 7.2]
iti | [SpandaKārNir zu SpandaKār, Tṛtīyo niḥṣyandaḥ, 14.2 8]
pratyayasyodbhavastanmātrāṇi tīvrātīvrabhedasāmānyavṛttayo gocaro yasya tathābhūto bhinnavedyaviṣaya ityarthaḥ | [SpandaKārNir zu SpandaKār, Tṛtīyo niḥṣyandaḥ, 14.2 9]
anenedamāha yāvadiyaṃ bhinnavedyaprathā tāvad baddha eva yadā tūktopadeśayuktyā sarvam ātmamayam evāvicalapratipattyā pratipadyate tadā jīvanmukta iti | [SpandaKārNir zu SpandaKār, Tṛtīyo niḥṣyandaḥ, 14.2 10]
yathoktam iti vā yasya saṃvittiḥ ityādi | [SpandaKārNir zu SpandaKār, Tṛtīyo niḥṣyandaḥ, 14.2 11]
evaṃ ca yat pūrvam uktaṃ tasmācchabdārthacintāsu na sāvasthā na yā śivaḥ ityādi na tena saha parāmṛtarasāpāyas tasya yaḥ pratyayodbhavaḥ ityasya vaiṣamyaṃ kiṃcit | [SpandaKārNir zu SpandaKār, Tṛtīyo niḥṣyandaḥ, 14.2 12]
nanu yadi pratyayodbhavo 'pyasya parāmṛtarasāpāyaḥ tatkatham uktaṃ śaktivargasya bhogyatāṃ gata ityāśaṅkāṃ pariharati | [SpandaKārNir zu SpandaKār, Tṛtīyo niḥṣyandaḥ, 14.2 13]
{SpandaKārNir zu SpandaKār, Tṛtīyo niḥṣyandaḥ, 15.2}
caḥ śaṅkāṃ dyotayan tatparihārarūpaṃ prameyāntaraṃ samuccinoti | [SpandaKārNir zu SpandaKār, Tṛtīyo niḥṣyandaḥ, 15.2 1]
asya paśoḥ svasya śivātmano rūpasyāvaraṇe bhittibhūtatvena prathamānasyāpi samyagaparāmarśane tannimittaṃ vyākhyātarūpāḥ śaktayaḥ satatam utthitāḥ yāvaddhi parāmṛtarasātmakasvasvarūpapratyabhijñānam asya na vṛttaṃ tāvad etāḥ svasvarūpāvaraṇāyodyacchantyeva | [SpandaKārNir zu SpandaKār, Tṛtīyo niḥṣyandaḥ, 15.2 2]
yato'sya yaḥ pratyayodbhavo vikalpakāvikalpakajñānaprasaraḥ sa śabdānuvedhena ahamidaṃ jānāmi ityādinā sūkṣmāntaḥśabdānurañjanena sthūlābhilāpasaṃsargeṇa ca vinā na bhavati iti tiraścām apyasāṃketikaḥ nirdeśaprakhyaḥ svātmani ca śironirdeśaprakhyo 'ntarabhyupagamarūpaḥ śabdanavimarśo 'styeva anyathā bālasya prathamasaṃketagrahaṇaṃ na ghaṭeta antarūhāpohātmakavimarśaśūnyatvāt | [SpandaKārNir zu SpandaKār, Tṛtīyo niḥṣyandaḥ, 15.2 3.1]
sthūlaśabdānuvedhamayas tu vikalpaḥ sarvasya svānubhavasiddhaḥ | [SpandaKārNir zu SpandaKār, Tṛtīyo niḥṣyandaḥ, 15.2 3.2]
ślokatrayoktam artham upasaṃharanniyataḥ prameyasya sāmānyaspandatattvādabhinnatāṃ prāguktām anubadhnan tatpratyabhijñānāpratyabhijñānamayau bandhamokṣau iti lakṣayati | [SpandaKārNir zu SpandaKār, Tṛtīyo niḥṣyandaḥ, 15.2 4]
{SpandaKārNir zu SpandaKār, Tṛtīyo niḥṣyandaḥ, 16.2}
seti ślokatrayanirṇītatvāt iyamiti prameyaparyantena rūpeṇa sphurantī svasvabhāvarūpasya cidātmanaḥ śivasya sambandhinī spandatattvātmikā parābhaṭṭārikaiva viśvavaicitryāvasthitikāritvāt kriyāśaktiḥ prāṅnirṇītadṛśā śiva eva gṛhītapaśubhūmike vartamānā prāṇapuryaṣṭakarūpam amuṃ kartṛtātmanāhaṃtāvipruṣā prokṣitaṃ kurvāṇā tathārūpeṇāpratyabhijñāya svarūpāvārakatvād dhānādānādiparikleśahetutvācca bandhayitrī bhavati | [SpandaKārNir zu SpandaKār, Tṛtīyo niḥṣyandaḥ, 16.2 1]
yadā tu svasya śivātmano rūpasya yo mārgaḥ | [SpandaKārNir zu SpandaKār, Tṛtīyo niḥṣyandaḥ, 16.2 2.1]
śaktyavasthāṃ praviṣṭasya nirvibhāgena bhāvanā | [SpandaKārNir zu SpandaKār, Tṛtīyo niḥṣyandaḥ, 16.2 2.2]
tadāsau śivarūpī syācchaivī mukham ihocyate | [SpandaKārNir zu SpandaKār, Tṛtīyo niḥṣyandaḥ, 16.2 2.3]
iti śrīvijñānabhaṭṭārakoktanītyā prāptyupāyaḥ parāśaktistadātmatayāsau kriyāśaktirjñāyate yoginā yadā vā vikalpakāvikalpakaprasare 'pi śivasvarūpasya svātmano 'ṃśabhūtam evāśeṣavedyam anenekṣyate tadāsyāsau parānandamayīṃ parāṃ siddhim upapādayati | [SpandaKārNir zu SpandaKār, Tṛtīyo niḥṣyandaḥ, 16.2 3]
{SpandaKārNir zu SpandaKār, Tṛtīyo niḥṣyandaḥ, 18.2}
puryaṣṭakotthitaṃ bhogaṃ bhuṅkte | [SpandaKārNir zu SpandaKār, Tṛtīyo niḥṣyandaḥ, 18.2 1]
yata eva pratyayeṣu sukhādipratyayodbhavaḥ ata evāsau pratyayodbhavāt paśuḥ paravaśaḥ śabdānuvedhakrameṇa pade pade brāhmyādidevībhir ākṣipyamāṇaḥ na tu suprabuddhavat svatantraḥ tasya puryaṣṭakasya bhāvādeva punaḥpunarudbodhitavicitravāsanaḥ saṃsaret tattadbhogocitabhogāyatanāni śarīrāṇyarjayitvā gṛhṇāti cotsṛjati ca | [SpandaKārNir zu SpandaKār, Tṛtīyo niḥṣyandaḥ, 18.2 2]
yataś caivam ato 'sya puryaṣṭakasaṃruddhasya yā saṃsṛtis tasyā yaḥ prakṛṣṭo layaḥ puryaṣṭakātmakamalocchedena vināśaḥ tasya kāraṇaṃ samyak sukhopāyaṃ pracakṣmahe samanantaram eva brūmaḥ tathā sampracakṣmahe prakaraṇe 'smin svayaṃ pratipāditavantaḥ | [SpandaKārNir zu SpandaKār, Tṛtīyo niḥṣyandaḥ, 18.2 3]
vartamānasāmīpye vartamānavad vā | [SpandaKārNir zu SpandaKār, Tṛtīyo niḥṣyandaḥ, 18.2 4]
iti vartamānaprayogaḥ | [SpandaKārNir zu SpandaKār, Tṛtīyo niḥṣyandaḥ, 18.2 5]
etat pratipādayan ādyasūtroktamarthaṃ nigamayati | [SpandaKārNir zu SpandaKār, Tṛtīyo niḥṣyandaḥ, 18.2 6]
{SpandaKārNir zu SpandaKār, Tṛtīyo niḥṣyandaḥ, 19.2}
yadā punarayamuktāḥ paratattvasamāveśopadeśayuktīḥ pariśīlayan ekatra pūrṇāhaṃtātmani spandatattve samyagavicalatvena rūḍhaḥ samāviṣṭas tanmayo bhavati tadā tasyeti pūrvasūtranirdiṣṭasya puryaṣṭakasya taddvāreṇaiva viśvasya nimīlanonmīlanasamāveśābhyāṃ layodayau niyacchan prathamasūtranirṇītadṛśā ekasmād eva śaṃkarātmanaḥ svabhāvāt saṃhāraṃ sargaṃ ca kurvan bhoktṛtām eti dharādiśivāntasamagrabhogyakavalanena paramapramātṛtāṃ satīm eva pratyabhijñānakrameṇāvalambeta | [SpandaKārNir zu SpandaKār, Tṛtīyo niḥṣyandaḥ, 19.2 1]
tataś ca prathamasūtranirṇītasya śakticakrasya svamarīcinicayasyeśvaro 'dhipatir bhavet | [SpandaKārNir zu SpandaKār, Tṛtīyo niḥṣyandaḥ, 19.2 2]
anenaiva ca dehena maheśvaratvam avāpnotyeveti yāvat | [SpandaKārNir zu SpandaKār, Tṛtīyo niḥṣyandaḥ, 19.2 3]
evaṃ copakramopasaṃhārayor mahārthasaṃpuṭīkāraṃ darśayan tatsāratayā samastaśāṃkaropaniṣanmūrdhanyatām asyāviṣkaroti śāstrasya śrīmān vasuguptācāryaḥ iti śivam | [SpandaKārNir zu SpandaKār, Tṛtīyo niḥṣyandaḥ, 19.2 4]
{SpandaKārNir zu SpandaKār, Caturtho niḥṣyandaḥ, 1.2}
tāmasāmānyāṃ bhagavatīṃ guruṃ śaivī mukham ihocyate iti sthityā śivadhāmaprāptihetutvād ācāryarūpām | [SpandaKārNir zu SpandaKār, Caturtho niḥṣyandaḥ, 1.2 1]
atha ca guruṃ paśyantyādikroḍīkārāt mahatīṃ bhāratīṃ parāṃ vācam tathā guror ācāryasya sambandhinīm upadeṣṭrīṃ giraṃ citrāṃ lokottaracamatkārarūpāṃ vande sarvotkṛṣṭatvena samāviśāmi | [SpandaKārNir zu SpandaKār, Caturtho niḥṣyandaḥ, 1.2 2]
atha ca sarvāvasthāsu sphuradrūpatvād abhivadantīm udyantṛtāprayatnenābhivādaye svarūpavimarśaniṣṭhāṃ tāṃ samāveṣṭuṃ saṃmukhīkaromi | [SpandaKārNir zu SpandaKār, Caturtho niḥṣyandaḥ, 1.2 3]
kīdṛśīm agādho duruttaro yaḥ saṃśayaḥ pūrṇāhaṃtāniścayābhāvātmā vicitraḥ śaṅkākalaṅkaḥ sa eva vitatatvenāmbhodhis tasya samyaguttaraṇe yā tāriṇī naur iva tām ityubhayatrāpi yojyam | [SpandaKārNir zu SpandaKār, Caturtho niḥṣyandaḥ, 1.2 4]
tathā vicitrārthāni nānācamatkāraprayojanāni padāni viśrāntayo yasyāṃ parasyāṃ vāci tāṃ vicitrāṇi ramyaracanānupraviṣṭāni arthapadāni vācyavācakāni yasyāṃ guruvāci tām | [SpandaKārNir zu SpandaKār, Caturtho niḥṣyandaḥ, 1.2 4.1]
prasiddhaprabhāvasvanāmodīraṇāt sambhāvanāpratyayenārthinaḥ pravartayan gūhanīyatayā mahāphalatām asya śāstrasya nirūpayati śāstrakāraḥ | [SpandaKārNir zu SpandaKār, Caturtho niḥṣyandaḥ, 1.2 5]
{SpandaKārNir zu SpandaKār, Caturtho niḥṣyandaḥ, 2.2}
etacchāstroktam etajjñānam eva puruṣārthaprāptihetutvād dhanam alabhyam api duṣprāpam api labdhvā śaṃkarasvapnopadeśasāraṃ śilātalād avāpya prakāśavimarśātmakaṃ hṛdayam eva viśvāntaḥpraveśāvakāśapradatvād guhā tasyām antena niścayena kṛtā nihitiḥ sthāpanā yena arthāttasyaiva jñānadhanasya tasya svāminaḥ śrīvasuguptābhidhānasya guroryathaiva tacchivāya jātaṃ tadvadadhikāriniyamasaṃkocābhāvāt sarvalokasyāpi hṛdguhāntakṛtanihiter yatnād asāmayikāt gopayataḥ dṛḍhapratipattyā ca svātmīkurvataḥ sadā śivāya bhavati nityaśaṃkarātmakasvasvabhāvasamāveśalābhāya sampadyata iti śivam | [SpandaKārNir zu SpandaKār, Caturtho niḥṣyandaḥ, 2.2 1]
yadyapyasmin vivṛtigaṇanā vidyate naiva śāstre lokaścāyaṃ yadapi matimān bhūyasottānavṛttiḥ | [SpandaKārNir zu SpandaKār, Caturtho niḥṣyandaḥ, 2.2 2.1]
jānantyete tadapi kuśalāste 'smadukter viśeṣaṃ kecit sāragrahaṇanipuṇāś cetanārājahaṃsāḥ | [SpandaKārNir zu SpandaKār, Caturtho niḥṣyandaḥ, 2.2 2.2]
anantāparaṭīkākṛnmadhye sthitim amṛṣyatā | [SpandaKārNir zu SpandaKār, Caturtho niḥṣyandaḥ, 2.2 3.1]
vivṛtaṃ spandaśāstraṃ no guruṇā no mayāsya tu | [SpandaKārNir zu SpandaKār, Caturtho niḥṣyandaḥ, 2.2 3.2]
viśeṣaleśaḥ saṃdohe darśitaḥ pūrvamadya tu | [SpandaKārNir zu SpandaKār, Caturtho niḥṣyandaḥ, 2.2 4.1]
rudraśaktisamāveśaśālinaḥ śivarūpiṇaḥ | [SpandaKārNir zu SpandaKār, Caturtho niḥṣyandaḥ, 2.2 4.2]
śūranāmnaḥ svaśiṣyasya prārthanātirasena tat | [SpandaKārNir zu SpandaKār, Caturtho niḥṣyandaḥ, 2.2 5.1]
nirṇītaṃ kṣemarājena sphārānnijaguror guroḥ | [SpandaKārNir zu SpandaKār, Caturtho niḥṣyandaḥ, 2.2 5.2]
yeṣāṃ no dhiṣaṇopadeśaviśadā saddaiśikairdarśitā śrīmacchāmbhavaśāsanopaniṣadā yeṣāṃ na bhagno bhramaḥ | [SpandaKārNir zu SpandaKār, Caturtho niḥṣyandaḥ, 2.2 6.1]
ye nāsvāditapūrviṇo mṛdudhiyaḥ śrīpratyabhijñāmṛtaṃ tenātrādhikṛtāḥ paraiḥ punar idaṃ pūrṇāśayaiś carvyatām | [SpandaKārNir zu SpandaKār, Caturtho niḥṣyandaḥ, 2.2 6.2]
śivādikṣityanto vitatavitato yo 'dhvavibhavaḥ sphurannānāsargasthitilayadaśācitritatanuḥ | [SpandaKārNir zu SpandaKār, Caturtho niḥṣyandaḥ, 2.2 7.1]
iyadviśvaṃ yasya prasarakaṇikāsau vijayate paraḥ saṃvitspando lasadasamasaukhyāyatanabhūḥ | [SpandaKārNir zu SpandaKār, Caturtho niḥṣyandaḥ, 2.2 7.2]
