{RRSBoṬ zu RRS, 1, 84.1}
rasasya pañcavidhagatimāha jalaga iti | [RRSBoṬ zu RRS, 1, 84.1 1]
jalarūpeṇa dravatvena jalagaḥ jalena saha gamanaśīlaḥ bhavet rasasya cūrṇaprāyo 'tisūkṣmāṃśa iti bhāvaḥ tvaritaḥ cañcalaḥ cāñcalyādityarthaḥ haṃsagaḥ haṃsavad gamanaśīlaḥ bhavet malarūpeṇa malavattvāt malagaḥ malena saha miśritaḥ doṣasaṃśliṣṭaḥ bhavet sadhūmaḥ vahnidṛṣṭatvāt dhūmagaḥ dhūmena saha gamanaśīlaḥ uḍḍayanasvabhāvaḥ bhavet anyā aparā pañcamītyarthaḥ daivī adṛśyarūpā jīvasya rasasya gatiḥ gamanam astīti śeṣaḥ tayā gatyā aṇḍāt deharūpakośāt jīvaḥ ātmā iva niṣkramet rasa iti bhāvaḥ kena pathā dehāt jīvo nirgacchati tat yathā na dṛśyate tathā pāradasya pañcamī gatirapi na jñātum śakyate ityarthaḥ | [RRSBoṬ zu RRS, 1, 84.1 2]
pūrvaśloke jīvagatiśabdena rasagatiriti pradarśitaṃ jīvaśabdasya rasārthatve hetumāha sa iti | [RRSBoṬ zu RRS, 1, 84.1 3]
saḥ rasaḥ tān jīvān jīvayet jarāmaraṇādivināśanadvārā dīrghajīvanaṃ pradāpayet tena hetunā rasaḥ jīvaḥ jīvayatīti vyutpattyā jīvanadāyakaḥ smṛtaḥ kathitaḥ | [RRSBoṬ zu RRS, 1, 84.1 4]
{RRSBoṬ zu RRS, 2, 17.2}
matsyākṣikā hilamocikā gaṇḍadūrvā vā | [RRSBoṬ zu RRS, 2, 17.2 1]
{RRSBoṬ zu RRS, 2, 21.2}
dhānyābhravidhimāha cūrṇābhramiti | [RRSBoṬ zu RRS, 2, 21.2 1]
cūrṇābhra abhracūrṇaṃ śālisaṃyuktam adyāpyatra śāliparimāṇaṃ noktaṃ tathāpi tantrāntarānusaraṇāt pādamitaśālidhānyasahitaṃ boddhavyaṃ tathā ca rasendrasārasaṃgrahe | [RRSBoṬ zu RRS, 2, 21.2 2.1]
pādāṃśaṃ śālisaṃyuktamabhrakaṃ kambalodare | [RRSBoṬ zu RRS, 2, 21.2 2.2]
trirātraṃ sthāpayennīre tat klinnaṃ mardayeddṛḍham | [RRSBoṬ zu RRS, 2, 21.2 2.3]
kambalādgalitaṃ ślakṣṇaṃ vālukārahitaṃ yat | [RRSBoṬ zu RRS, 2, 21.2 2.4]
taddhānyābhramiti proktamabhramāraṇasiddhaye | [RRSBoṬ zu RRS, 2, 21.2 2.5]
iti | [RRSBoṬ zu RRS, 2, 21.2 2.6]
niryātaṃ nirgatam | [RRSBoṬ zu RRS, 2, 21.2 3]
abhraṃ cūrṇitaṃ kṛtvā pādāṃśaśālidhānyena saha sthūlavastre baddhvā kāñjike tāvanmardanīyaṃ yāvad vastracchidrāt ślakṣṇaṃ vālukārahitaṃ sat niryāti taddhānyābhraṃ smṛtam | [RRSBoṬ zu RRS, 2, 21.2 4]
{RRSBoṬ zu RRS, 2, 36.1}
parivāpitaṃ prakṣiptam | [RRSBoṬ zu RRS, 2, 36.1 1]
{RRSBoṬ zu RRS, 2, 45.2}
lohapārayā lohamusalena | [RRSBoṬ zu RRS, 2, 45.2 1]
{RRSBoṬ zu RRS, 2, 51.1}
vallaḥ dviguñjā guñjātrayam iti līlāvatī sārdhaguñjeti rājanighaṇṭuḥ | [RRSBoṬ zu RRS, 2, 51.1 1]
{RRSBoṬ zu RRS, 2, 89.2}
vimalasya bhedamāha vimala iti | [RRSBoṬ zu RRS, 2, 89.2 1]
vimalaḥ mākṣikaviśeṣaḥ | [RRSBoṬ zu RRS, 2, 89.2 2]
tattatkāntyā hemādīnāṃ prabhayā | [RRSBoṬ zu RRS, 2, 89.2 3]
paryāyamuktāvalīkṛtā vimalaśabdena raupyamākṣikaṃ gṛhītam | [RRSBoṬ zu RRS, 2, 89.2 4]
{RRSBoṬ zu RRS, 2, 96.1}
kāṅkṣī saurāṣṭramṛttikā | [RRSBoṬ zu RRS, 2, 96.1 1]
{RRSBoṬ zu RRS, 2, 104.2}
tatrādau svarṇādibhya utpattibhedena trividhasya gomūtragandhinaḥ tasya lakṣaṇādikamāha svarṇeti | [RRSBoṬ zu RRS, 2, 104.2 1]
tantrāntare tu utpattibhedena bhinnasya tasya cāturvidhyamuktaṃ yathā carake | [RRSBoṬ zu RRS, 2, 104.2 2.1]
nātyuṣṇaśītaṃ dhātubhyaścaturbhyastasya saṃbhavaḥ | [RRSBoṬ zu RRS, 2, 104.2 2.2]
hemno'tha rajatāttāmrāt varaṃ kālāyasādapi | [RRSBoṬ zu RRS, 2, 104.2 2.3]
iti | [RRSBoṬ zu RRS, 2, 104.2 3]
atra tu āyasaṃ noktaṃ tallakṣaṇamapi tatraiva draṣṭavyaṃ yathā | [RRSBoṬ zu RRS, 2, 104.2 4.1]
yattu guggulusaṃkāśaṃ tiktakaṃ lavaṇānvitam | [RRSBoṬ zu RRS, 2, 104.2 4.2]
vipāke kaṭu śītaṃ ca sarvaśreṣṭhaṃ tadāyasaṃ | [RRSBoṬ zu RRS, 2, 104.2 4.3]
gomūtragandhi sarveṣāṃ sarvakarmasu yaugikam | [RRSBoṬ zu RRS, 2, 104.2 5.1]
rasāyanaprayogeṣu paścimaṃ tu viśiṣyate | [RRSBoṬ zu RRS, 2, 104.2 5.2]
iti | [RRSBoṬ zu RRS, 2, 104.2 6]
atra haimaśilājatuno paramarasāyanatvenoktatvād āyasasyāpi mukhyataḥ rasāyanaguṇatvena ekakāryakatvād āyasaṃ pṛthaṅnoktamiti mantavyam | [RRSBoṬ zu RRS, 2, 104.2 7]
{RRSBoṬ zu RRS, 2, 135.1}
capalaḥ yaśadaḥ dasteti loke | [RRSBoṬ zu RRS, 2, 135.1 1]
{RRSBoṬ zu RRS, 2, 142.2}
rasakasya dvaividhyaṃ lakṣaṇaṃ cāha rasaka iti | [RRSBoṬ zu RRS, 2, 142.2 1]
rasakaḥ kharparītutthakaviśeṣaḥ yad uktaṃ bhāvaprakāśe | [RRSBoṬ zu RRS, 2, 142.2 2.1]
kharparītutthakaṃ tutthād anyat tad rasakaṃ smṛtam | [RRSBoṬ zu RRS, 2, 142.2 2.2]
ye guṇāstutthake proktāste guṇāḥ rasake smṛtāḥ | [RRSBoṬ zu RRS, 2, 142.2 2.3]
iti | [RRSBoṬ zu RRS, 2, 142.2 3]
sadalaḥ sapattraḥ vaṃśapattraharitālavad iti bhāvaḥ | [RRSBoṬ zu RRS, 2, 142.2 4]
{RRSBoṬ zu RRS, 2, 159.1}
kharpare mṛtkaṭāhe ityarthaḥ | [RRSBoṬ zu RRS, 2, 159.1 1]
{RRSBoṬ zu RRS, 3, 27.2}
matāntaramāha sthālyāmiti | [RRSBoṬ zu RRS, 3, 27.2 1]
jvālayedityatra vahnimiti śeṣaḥ | [RRSBoṬ zu RRS, 3, 27.2 2]
vanacchāṇaiḥ vanopalaiḥ | [RRSBoṬ zu RRS, 3, 27.2 3]
upalaiḥ gṛhajātaśuṣkagomayapiṇḍaiḥ | [RRSBoṬ zu RRS, 3, 27.2 4]
{RRSBoṬ zu RRS, 3, 65.2}
lepād iti | [RRSBoṬ zu RRS, 3, 65.2 1]
phullatuvarīlepena tāmraṃ lauhāṃśam ujhati tāmre yaḥ lauhāṃśaḥ vidyate sa nirgacchatītyarthaḥ tāmraṃ lauhavat kāṭhinyaṃ gacchatītyartho vā | [RRSBoṬ zu RRS, 3, 65.2 2]
{RRSBoṬ zu RRS, 3, 109.2}
valmīkaśikharākāraṃ valmīkavat unnatāvanatabahuśikharaviśiṣṭam | [RRSBoṬ zu RRS, 3, 109.2 1]
{RRSBoṬ zu RRS, 3, 126.1}
gaurīpāṣāṇaḥ śuklapāṣāṇaḥ phulkhaḍi iti loke | [RRSBoṬ zu RRS, 3, 126.1 1]
{RRSBoṬ zu RRS, 3, 126.2}
vahnijāraḥ svanāmakhyātaḥ paścimasāgarasambhūta auṣadhiviśeṣaḥ | [RRSBoṬ zu RRS, 3, 126.2 1]
{RRSBoṬ zu RRS, 3, 127.1}
mṛddāraśṛṅgaṃ sīsakasamutpannaḥ pārvatīyadhātuviśeṣaḥ | [RRSBoṬ zu RRS, 3, 127.1 1]
{RRSBoṬ zu RRS, 3, 128.1}
candrikāḍhyaḥ cākacakyaviśiṣṭaḥ sacandrābhravad ujjvalakaṇābahulaḥ ityarthaḥ | [RRSBoṬ zu RRS, 3, 128.1 1]
{RRSBoṬ zu RRS, 3, 130.2}
gaurīpāṣāṇasya paryāyān varṇabhedena traividhyaṃ cāha gaurīti | [RRSBoṬ zu RRS, 3, 130.2 1]
pītavikaṭahatacūrṇakāḥ iti ime trayaḥ paryāyāḥ | [RRSBoṬ zu RRS, 3, 130.2 2]
pūrva iti | [RRSBoṬ zu RRS, 3, 130.2 3]
pūrvaḥ pūrvaḥ haridrābhagaurīpāṣāṇāt śaṅkhābhaḥ śaṅkhābhapāṣāṇāt sphaṭikābhaḥ śreṣṭhaḥ | [RRSBoṬ zu RRS, 3, 130.2 4]
{RRSBoṬ zu RRS, 3, 145.2}
girisindūrasya svarūpalakṣaṇam āha maheti | [RRSBoṬ zu RRS, 3, 145.2 1]
himālayādibṛhatparvatāntarvartikṣudrapāṣāṇadvayamadhyanisṛtaḥ raktavarṇarasaviśeṣaḥ śuṣkībhūtaḥ girisindūra iti khyātaḥ | [RRSBoṬ zu RRS, 3, 145.2 2]
{RRSBoṬ zu RRS, 3, 155.2}
mṛddāraśṛṅgasya lakṣaṇam utpattisthānaṃ cāha sadalamiti | [RRSBoṬ zu RRS, 3, 155.2 1]
vaṃśapattraharitālavat paṭalaviśiṣṭam | [RRSBoṬ zu RRS, 3, 155.2 2]
mṛddāraśṛṅgasya paryāyādikaṃ nighaṇṭvādau anyatra vā kutrāpi granthe na paridṛśyate paraṃ tu asmaddeśe yanmudrāśaṅkha iti nāmnā prasiddhaṃ paścimadeśe tat murdārśiṅ iti nāmnā tatratyairabhidhīyate ato manye mṛddāraśṛṅgakaṃ mudrāśaṅkha eva iti | [RRSBoṬ zu RRS, 3, 155.2 3]
{RRSBoṬ zu RRS, 4, 14.2}
toyaprabhaṃ jalābhaṃ yatra tiṣṭhati tatra dūrato jalabhramotpādakam ityarthaḥ yadvā jalavat taralacchāyaṃ lāvaṇyaviśiṣṭam iti yāvat | [RRSBoṬ zu RRS, 4, 14.2 1]
{RRSBoṬ zu RRS, 4, 16.1}
nirjalaṃ nirjaḍaṃ ḍalayor aikyāt aśiśiramityarthaḥ uṣṇamiti yāvad yadvā vicchāyaṃ dṛśyate ca lāvaṇye jalaśabdopacāraḥ muktāphalasya taralacchāyā eva lāvaṇyaśabdabodhikā yaduktaṃ | [RRSBoṬ zu RRS, 4, 16.1 1.1]
muktāphaleṣu chāyāyāstaralatvam ivāntarā | [RRSBoṬ zu RRS, 4, 16.1 1.2]
pratibhāti yadaṅgeṣu tallāvaṇyam ihocyate | [RRSBoṬ zu RRS, 4, 16.1 1.3]
iti | [RRSBoṬ zu RRS, 4, 16.1 2]
atra jalaśabdena muktāphalagatataralacchāyā bodhyā | [RRSBoṬ zu RRS, 4, 16.1 3]
{RRSBoṬ zu RRS, 4, 16.2}
vikaṭaṃ viṣamagātram | [RRSBoṬ zu RRS, 4, 16.2 1]
{RRSBoṬ zu RRS, 4, 19.1}
pāṇḍuraṃ śvetapītamiśravarṇam | [RRSBoṬ zu RRS, 4, 19.1 1]
{RRSBoṬ zu RRS, 4, 19.1}
dhūsaraṃ śvetakṛṣṇamiśravarṇam | [RRSBoṬ zu RRS, 4, 19.1 1]
{RRSBoṬ zu RRS, 4, 28.1}
aṣṭaphalakam aṣṭadhāram astrādīnām agrabhāgavat sūkṣmāgram ityarthaḥ | [RRSBoṬ zu RRS, 4, 28.1 1]
{RRSBoṬ zu RRS, 4, 54.2}
nirdalaṃ niṣpattram aśubhagomedasya sapaṭalatvād atra śubhagomedasya nirdalatvāvatāraṇam | [RRSBoṬ zu RRS, 4, 54.2 1]
{RRSBoṬ zu RRS, 4, 62.1}
lakucaḥ ḍahukaḥ | [RRSBoṬ zu RRS, 4, 62.1 1]
{RRSBoṬ zu RRS, 4, 73.1}
lohāṣṭakam aṣṭalohaṃ tacca svarṇaraupyatāmravaṅgasīsapittalakāntalauhatīkṣṇalauhātmakam | [RRSBoṬ zu RRS, 4, 73.1 1]
{RRSBoṬ zu RRS, 5, 13.3}
arilohena lohāriṇā haritāleneti yāvat | [RRSBoṬ zu RRS, 5, 13.3 1]
{RRSBoṬ zu RRS, 5, 17.2}
prativāpaḥ galitasya dhātoḥ dravyāntareṇa avacūrṇanam | [RRSBoṬ zu RRS, 5, 17.2 1]
{RRSBoṬ zu RRS, 5, 18.1}
devadālī hastighoṣakaḥ | [RRSBoṬ zu RRS, 5, 18.1 1]
{RRSBoṬ zu RRS, 5, 25.2}
sphoṭarahitaṃ vraṇavat gaṇḍarahitam | [RRSBoṬ zu RRS, 5, 25.2 1]
{RRSBoṬ zu RRS, 5, 31.1}
vāpitaṃ kalkīkṛtaṃ piṣṭamityarthaḥ | [RRSBoṬ zu RRS, 5, 31.1 1]
{RRSBoṬ zu RRS, 5, 33.2}
matāntaramāha kharpare iti | [RRSBoṬ zu RRS, 5, 33.2 1]
bhasmacūrṇābhyāṃ sīsakabhasmaṭaṅkaṇacūrṇābhyāṃ pālikām ālavālam | [RRSBoṬ zu RRS, 5, 33.2 2]
atrāyaṃ vidhiḥ nāgabhasmaṭaṅkaṇacūrṇe jalena piṣṭvā tatpiṇḍena mṛtkharparaṃ paritaḥ ālavālaṃ racayitvā tanmadhye samasīsacūrṇapiṣṭaraupyaṃ nikṣipya tāvat bhastrayā dhamet yāvat sīsakṣayo na bhavediti | [RRSBoṬ zu RRS, 5, 33.2 3]
{RRSBoṬ zu RRS, 5, 45.2}
sadalaṃ sapattraṃ paṭalasaṃyutam iti yāvat dalaṃ jor iti loke iti bhāvamiśraḥ | [RRSBoṬ zu RRS, 5, 45.2 1]
{RRSBoṬ zu RRS, 5, 57.1}
amlaparṇī cāṅgerī | [RRSBoṬ zu RRS, 5, 57.1 1]
{RRSBoṬ zu RRS, 5, 75.2}
pogaraṃ kuñcitālakavat taraṅgāyitaṃ tena unmuktaṃ tadrahitam ityarthaḥ | [RRSBoṬ zu RRS, 5, 75.2 1]
{RRSBoṬ zu RRS, 5, 78.2}
kharalakṣaṇe pogaronmuktam ityuktam ataḥ pogarasya paryāyādikam āha aṅgakṣayeti | [RRSBoṬ zu RRS, 5, 78.2 1]
tritvaṃ cātra pogaram apekṣya bodhyaṃ tena aṅgakṣayā vaṅgaṃ pogaraṃ ca ityekārtham | [RRSBoṬ zu RRS, 5, 78.2 2]
pogarasya svarūpalakṣaṇamāha cikuram iti | [RRSBoṬ zu RRS, 5, 78.2 3]
lohāt lauhagātre ityarthaḥ | [RRSBoṬ zu RRS, 5, 78.2 4]
atra saptamyarthe pañcamīti boddhavyam yat cikuraṃ bhaṅguraṃ kuñcitakuntalavadbhaṅgīviśeṣaḥ ityarthaḥ | [RRSBoṬ zu RRS, 5, 78.2 5]
{RRSBoṬ zu RRS, 5, 85.1}
sparśavedhi sparśamātreṇaiva vedhakārakaṃ rasendrasya vedhākhyasaṃskārasaṃpādakaṃ vā ityarthaḥ | [RRSBoṬ zu RRS, 5, 85.1 1]
{RRSBoṬ zu RRS, 5, 106.2}
recitaṃ srāvitam | [RRSBoṬ zu RRS, 5, 106.2 1]
{RRSBoṬ zu RRS, 5, 122.1}
triśūlī triśūlavaccaṭikātrayam ityarthaḥ | [RRSBoṬ zu RRS, 5, 122.1 1]
{RRSBoṬ zu RRS, 5, 154.2}
niḥśabdaṃ pattrībhūtamapi śabdarahitaṃ pattrībhūtaṃ raṅgāntaraṃ yathā saśabdaṃ bhavati tathā na ityarthaḥ | [RRSBoṬ zu RRS, 5, 154.2 1]
{RRSBoṬ zu RRS, 5, 160.2}
bhāradvājasya vanakārpāsyāḥ | [RRSBoṬ zu RRS, 5, 160.2 1]
{RRSBoṬ zu RRS, 5, 166.2}
nākulībījaṃ rāsnābījaṃ śālmalībījaṃ vā | [RRSBoṬ zu RRS, 5, 166.2 1]
{RRSBoṬ zu RRS, 5, 176.1}
mahārājagiriḥ śākaviśeṣaḥ rājaśākam itiyāvat sa tu laghusthūlabhedena dvividhaḥ atra ca sthūlo grāhyaḥ | [RRSBoṬ zu RRS, 5, 176.1 1]
{RRSBoṬ zu RRS, 5, 178.2}
atredaṃ kāryaṃ vakrākārāṃ cullīṃ kṛtvā tadupari ghaṭamekaṃ vakramukhaṃ kṛtvā sthāpayet tato vaktramātraṃ vihāya kṛtsnaṃ ghaṭāvayavaṃ mṛllepenācchādayet bhṛṣṭayantrākhye'smin yantre viṃśatipalamānaṃ śuddhaṃ sīsakaṃ dattvā tīvrottāpena dravīkuryāt tataḥ tasmin karṣapramāṇaṃ śodhitapāradaṃ prakṣipya darvyā ghaṭṭayet miśrībhūte ca tasmin pratyekaṃ palamānaṃ arjunādīnāṃ kṣāraṃ pṛthak pṛthak dattvā lauhadarvyā dṛḍhaṃ ghaṭṭayan tīvrāgninā viṃśatirātraṃ pacet | [RRSBoṬ zu RRS, 5, 178.2 1]
{RRSBoṬ zu RRS, 5, 180.2}
lohacāṭunā lohadarvyā | [RRSBoṬ zu RRS, 5, 180.2 1]
{RRSBoṬ zu RRS, 5, 196.1}
barbarā adhamā ityarthaḥ | [RRSBoṬ zu RRS, 5, 196.1 1]
{RRSBoṬ zu RRS, 5, 197.1}
śyāmārajo'nvite haridrācūrṇasaṃyute | [RRSBoṬ zu RRS, 5, 197.1 1]
{RRSBoṬ zu RRS, 5, 201.1}
ajamodā yamānī antaḥparimārjanakatvāt | [RRSBoṬ zu RRS, 5, 201.1 1]
{RRSBoṬ zu RRS, 5, 211.2}
ārakūṭaṃ pittalam | [RRSBoṬ zu RRS, 5, 211.2 1]
{RRSBoṬ zu RRS, 5, 229.2}
khoṭaṃ rasajāraṇabandhanadravyaviśeṣaṃ bhūnāgasattvasya rasajārakatvāt atra khoṭaśabdena ravakareṇurūpaṃ bhūnāgasattvaṃ bodhyam | [RRSBoṬ zu RRS, 5, 229.2 1]
{RRSBoṬ zu RRS, 5, 233.1}
peṭakārī jyotiṣmatī | [RRSBoṬ zu RRS, 5, 233.1 1]
{RRSBoṬ zu RRS, 5, 238}
kākatuṇḍī śvetaguñjā | [RRSBoṬ zu RRS, 5, 238 1]
{RRSBoṬ zu RRS, 5, 239}
vākucī somarājī | [RRSBoṬ zu RRS, 5, 239 1]
devadālī hastighoṣakaḥ | [RRSBoṬ zu RRS, 5, 239 2]
{RRSBoṬ zu RRS, 5, 239}
karkoṭī karkoṭakaṃ kāṃkola iti bhāṣā | [RRSBoṬ zu RRS, 5, 239 1]
{RRSBoṬ zu RRS, 7, 13.3}
kuṇḍalī cālanyā veṣṭanī | [RRSBoṬ zu RRS, 7, 13.3 1]
aratnivistārā prasāritakaniṣṭhāṅgulibaddhamuṣṭihastapramāṇāyatā caturaṅgulavistṛtakarṇikārādivalkalanirmitā aratnivistāraveṣṭanī yuktā chāgacarmamaṇḍitā aśvapucchakeśasūkṣmavastraracitataladeśā sūkṣmataradravyacālanārtham aparavidhā cālanītyarthaḥ | [RRSBoṬ zu RRS, 7, 13.3 2]
{RRSBoṬ zu RRS, 7, 14.3}
śarkarā vālukā | [RRSBoṬ zu RRS, 7, 14.3 1]
{RRSBoṬ zu RRS, 7, 14.3}
sitopalā kaṭhinī phulakaḍī iti bhāṣā | [RRSBoṬ zu RRS, 7, 14.3 1]
{RRSBoṬ zu RRS, 7, 16}
śikhitralakṣaṇe kokilā uktāḥ ataḥ kokilāśabdasyārtham āha kokilā iti | [RRSBoṬ zu RRS, 7, 16 1]
cetitāṅgārāḥ taptāṅgārāḥ payaso vinā svayaṃ nirvāṇāḥ śāntāḥ cet te aṅgārāḥ kokilāḥ matāḥ kokilāḥ kaylā iti bhāṣā | [RRSBoṬ zu RRS, 7, 16 2]
{RRSBoṬ zu RRS, 7, 18}
caṣakaṃ pānapātraṃ vāṭī glās iti prasiddham | [RRSBoṬ zu RRS, 7, 18 1]
{RRSBoṬ zu RRS, 7, 21.1}
kṣudraśiprāḥ kṣudrākārāḥ śuktayaḥ | [RRSBoṬ zu RRS, 7, 21.1 1]
{RRSBoṬ zu RRS, 8, 10.2}
jātarūpaṃ suvarṇam | [RRSBoṬ zu RRS, 8, 10.2 1]
samutthitam iti antarbhūtaṇyarthaprayogas tena samutthāpitaṃ śoṣitamityartha ūrdhvapātanāyantre sādhitamityartho vā | [RRSBoṬ zu RRS, 8, 10.2 2]
sā utthāpanakriyā | [RRSBoṬ zu RRS, 8, 10.2 3]
kṛṣṭīti | [RRSBoṬ zu RRS, 8, 10.2 4]
svarṇaraupyayoḥ sā kriyā kṛṣṭīti bodhyam | [RRSBoṬ zu RRS, 8, 10.2 5]
rasādibhiḥ saha svarṇaṃ vā raupyaṃ vā kenacinmārakadravyeṇa saṃmardya bahuśaḥ ātape śoṣayed athavā rasagandhādibhirmāritaṃ svarṇaṃ raupyaṃ vā bahuvāram ūrdhvapātanayantreṇa samutthāpayet sā kriyā kṛṣṭī bodhyā | [RRSBoṬ zu RRS, 8, 10.2 6]
{RRSBoṬ zu RRS, 8, 11}
pūrvarītyā kṛtayā suvarṇaraupyayor anyatarakṛṣṭyā saha suvarṇaṃ saṃmardya puṭanena svarṇasya varṇānyatā na jāyate | [RRSBoṬ zu RRS, 8, 11 1]
{RRSBoṬ zu RRS, 8, 12}
bījaṃ nirvāpaṇaviśeṣeṇa ityādinā vakṣyamāṇalakṣaṇo dhātuviśeṣāṇāṃ vicitrasaṃskāraviśeṣaḥ | [RRSBoṬ zu RRS, 8, 12 1]
uktaprakāreṇaiva kṛtasvarṇakṛṣṭīnirmitaṃ bījaṃ pāradaṃ rañjayet | [RRSBoṬ zu RRS, 8, 12 2]
{RRSBoṬ zu RRS, 8, 13.2}
varalohaprastutaprakāramāha tāmramiti | [RRSBoṬ zu RRS, 8, 13.2 1]
tīkṣṇasamāyuktaṃ tīkṣṇalauhasaṃyuktam | [RRSBoṬ zu RRS, 8, 13.2 2]
bhūriśaḥ saptavārān ityarthaḥ | [RRSBoṬ zu RRS, 8, 13.2 3]
tīkṣṇalauhaṃ tāmraṃ ca agnisaṃtāpena dravīkṛtya gandhakacūrṇamiśritalakucarase nikṣiped ghanībhūtaṃ taddvayamuttolya punaḥ drāvayitvā pūrvarase nikṣiped evaṃ saptavārān | [RRSBoṬ zu RRS, 8, 13.2 4]
drutamityatra mṛtam iti pāṭho mṛtaṃ bhasmībhūtam | [RRSBoṬ zu RRS, 8, 13.2 5]
evaṃ prakriyayā tasmād utkṛṣṭalauhaṃ nirgamiṣyatīti | [RRSBoṬ zu RRS, 8, 13.2 6]
{RRSBoṬ zu RRS, 8, 20.2}
śulvanāgamāha mākṣikeṇeti | [RRSBoṬ zu RRS, 8, 20.2 1]
svarṇamākṣikeṇa saha māritaṃ tāmraṃ tathā sīsakaṃ ca pṛthak pṛthak daśavāraṃ samutthāpitaṃ kṛtvā tayoḥ pratyekaṃ catuṣpalaṃ ādāya ekīkuryāttataḥ tadubhayaṃ bhūyaḥ nīlāñjanena saha bhasmīkṛtya saptavāraṃ samutthāpayed evaṃ ca tayoḥ śulvanāga iti saṃjñā jāyate iti | [RRSBoṬ zu RRS, 8, 20.2 2]
{RRSBoṬ zu RRS, 8, 24.2}
candrārkasaṃjñāmāha bhāgā iti | [RRSBoṬ zu RRS, 8, 24.2 1]
bhāsvataḥ tāmrasya | [RRSBoṬ zu RRS, 8, 24.2 2]
ekatrāvartitāḥ ekasminneva pātre yugapad dravīkṛtya āloḍitāḥ | [RRSBoṬ zu RRS, 8, 24.2 3]
tena tathā āloḍanena | [RRSBoṬ zu RRS, 8, 24.2 4]
{RRSBoṬ zu RRS, 8, 28.2}
rekhāpūrṇalauhalakṣaṇamāha aṅguṣṭheti | [RRSBoṬ zu RRS, 8, 28.2 1]
tadrekhāntare tayoḥ tarjanyaṅguṣṭhayoḥ rekhāntare rekhāvakāśe aṅguṣṭhatarjanībhyāṃ gharṣaṇe kṛte yatra lauhe tayoraṅgulyoḥ rekhāsamūhaḥ aṅkito bhavedityarthaḥ | [RRSBoṬ zu RRS, 8, 28.2 2]
{RRSBoṬ zu RRS, 8, 29.2}
nirutthalauhalakṣaṇamāha guḍeti | [RRSBoṬ zu RRS, 8, 29.2 1]
sukhasparśaḥ ṭaṅkaṇaṃ nirutthīkārakamitrapañcakavarge ṭaṅkaṇaśabdagrahaṇāt yaduktaṃ rasendrasāre | [RRSBoṬ zu RRS, 8, 29.2 2.1]
madhusarpistathā guñjā ṭaṅkaṇaṃ guggulustathā | [RRSBoṬ zu RRS, 8, 29.2 2.2]
mitrapañcakametattu gaṇitaṃ dhātumelane | [RRSBoṬ zu RRS, 8, 29.2 2.3]
iti | [RRSBoṬ zu RRS, 8, 29.2 3]
mitrapañcakoktagugguloḥ kāryamatra guḍena saṃpādanīyamiti | [RRSBoṬ zu RRS, 8, 29.2 4]
prakṛtiṃ svarūpam | [RRSBoṬ zu RRS, 8, 29.2 5]
apunarbhavam apunarutthānaṃ nirutthamiti yāvat | [RRSBoṬ zu RRS, 8, 29.2 6]
{RRSBoṬ zu RRS, 8, 31.2}
nirutthasya lakṣaṇāntaramāha raupyeṇeti | [RRSBoṬ zu RRS, 8, 31.2 1]
raupyaṃ lauhaṃ ca ekatra saṃsthāpya bhastrayā dhmāpanena yadi parasparaṃ miśrībhavet tadāpi nirutthaṃ jñeyam | [RRSBoṬ zu RRS, 8, 31.2 2]
{RRSBoṬ zu RRS, 8, 32.2}
bījamāha nirvāpaṇeti | [RRSBoṬ zu RRS, 8, 32.2 1]
pūrvanirdiṣṭasādhyalohe tattallohamārakānyalohanikṣeparūpanirvāhaṇākhyasaṃskāraviśeṣeṇa yadā sādhyalohaṃ prakṣiptalauhavarṇaṃ bhavet tadā mṛdulaṃ sukhasparśaṃ citrasaṃskāram āhitāpūrvaguṇāntaraṃ tat bījamiti jñeyam | [RRSBoṬ zu RRS, 8, 32.2 2]
{RRSBoṬ zu RRS, 8, 33.2}
uttaraṇamāha idamiti | [RRSBoṬ zu RRS, 8, 33.2 1]
idaṃ saṃsṛṣṭalohayor ityādinā vakṣyamāṇarūpam ityarthaḥ | [RRSBoṬ zu RRS, 8, 33.2 2]
uttaraṇamiti saṃjñāviśeṣaḥ | [RRSBoṬ zu RRS, 8, 33.2 3]
saṃsṛṣṭeti miśritalauhayoḥ ekalohasya parināśanaṃ dhmāpanādikriyāviśeṣeṇa ekasmāt anyat pṛthakkṛtya bhasmīkaraṇam ekasmād anyasya bahirniṣkāśanaṃ vā | [RRSBoṬ zu RRS, 8, 33.2 4]
{RRSBoṬ zu RRS, 8, 34}
tāḍanamāha pradhmātamiti | [RRSBoṬ zu RRS, 8, 34 1]
tat uttaraṇakriyāniṣpannaṃ saṃsṛṣṭalauhayorekaloham | [RRSBoṬ zu RRS, 8, 34 2]
{RRSBoṬ zu RRS, 8, 36.2}
sattvamāha kṣāreti | [RRSBoṬ zu RRS, 8, 36.2 1]
kṣāraḥ ṭaṅkaṇaṃ lauhaśodhakatvāt amlaḥ kāñjikādikaṃ drāvakaḥ guñjāṭaṅkaṇamadhvājyaguḍāḥ drāvakapañcakāḥ ityuktasvarūpaḥ taiḥ | [RRSBoṬ zu RRS, 8, 36.2 2]
ākarakoṣṭhike koṣṭhikāyantre | [RRSBoṬ zu RRS, 8, 36.2 3]
sāraḥ sthirāṃśaḥ prasādabhāga iti yāvat | [RRSBoṬ zu RRS, 8, 36.2 4]
{RRSBoṬ zu RRS, 8, 37.2}
ekakolīsakamāha koṣṭhiketi | [RRSBoṬ zu RRS, 8, 37.2 1]
koṣṭhikāyantrāgrabhāgaparyantam aṅgārairāpūrya dhmāpanavaśāt māraṇīyadravyaiḥ mūṣākaṇṭhaparyantamāgataiḥ upalakṣito yat karma ekakolīsakākhyaḥ kriyāviśeṣo mataḥ | [RRSBoṬ zu RRS, 8, 37.2 2]
{RRSBoṬ zu RRS, 8, 41.2}
varanāgalakṣaṇamāha tīkṣṇeti | [RRSBoṬ zu RRS, 8, 41.2 1]
atra viśeṣyapadollekhābhāve 'pi varanāga iti saṃjñābalādeva tīkṣṇanīlāñjanopetamityatra nāgamiti viśeṣyapadaṃ śeṣaḥ bodhyaḥ | [RRSBoṬ zu RRS, 8, 41.2 2]
tīkṣṇalauhanīlāñjanasaṃyuktaṃ yat sīsakaṃ bahuvāraṃ dṛḍham ādhmātaṃ sat sukomalaṃ kṛṣṇavarṇaṃ drutadrāvaṃ ca syāt tat sīsakaṃ varanāgaṃ bodhyam | [RRSBoṬ zu RRS, 8, 41.2 3]
tīkṣṇamiti pṛthak pāṭhe nīlāñjanaṃ tīkṣṇalauhaṃ ca ityarthaḥ | [RRSBoṬ zu RRS, 8, 41.2 4]
{RRSBoṬ zu RRS, 8, 42}
utthāpanāmāha mṛtasyeti | [RRSBoṬ zu RRS, 8, 42 1]
punarudbhūtiḥ yantrādiyogena svarūpāpādanam ityarthaḥ | [RRSBoṬ zu RRS, 8, 42 2]
{RRSBoṬ zu RRS, 8, 49.2}
dhautamāha bhūbhujaṃgeti | [RRSBoṬ zu RRS, 8, 49.2 1]
apahṛtam apacitaṃ niḥsāritamityarthaḥ | [RRSBoṬ zu RRS, 8, 49.2 2]
rajaḥ puṭanādikāle tatsaṃlagnāṅgārādicūrṇam | [RRSBoṬ zu RRS, 8, 49.2 3]
tat capalībhūtaṃ nāgaṃ vaṅgaṃ ca | [RRSBoṬ zu RRS, 8, 49.2 4]
bhūnāgamalarasaiḥ tanmalamiśrajalairvā pariśodhitamalādikaṃ kṛṣṇavarṇaṃ capalībhūtaṃ nāgaṃ vaṅgaṃ ca dhautanāgaṃ dhautavaṅgaṃ ca proktam iti niṣkarṣaḥ | [RRSBoṬ zu RRS, 8, 49.2 5]
{RRSBoṬ zu RRS, 8, 50}
dvandvānam āha dravyayor iti | [RRSBoṬ zu RRS, 8, 50 1]
saṃsṛṣṭadravyadvayaṃ mardayitvā dhmāpanena dvandvānasaṃjñā jāyate | [RRSBoṬ zu RRS, 8, 50 2]
dvandvānam ityatra bandhanam iti pāṭhāntaram | [RRSBoṬ zu RRS, 8, 50 3]
{RRSBoṬ zu RRS, 8, 51.2}
bhañjanīmāha bhāgāditi | [RRSBoṬ zu RRS, 8, 51.2 1]
varṇena suvarṇa iva tasmin varṇasuvarṇake rājapittale bhāgāt māraṇārthanirdiṣṭaprakṣepyabhāgam apekṣya dravyādhikakṣepaṃ dravyāṇāṃ prakṣepyadravyāṇām adhikakṣepam adhikaprakṣepam anu paścād adhikaprakṣepānantaram ityarthaḥ yaḥ vahnikāgrāsaḥ māraṇīyadravyagatavahninirvāpaṇaṃ vāthavā dravair jalādibhiḥ yaḥ vahnikāgrāsaḥ sa bhañjanīti saṃjñayā vādibhiḥ rasavādibhiḥ matā kathitā | [RRSBoṬ zu RRS, 8, 51.2 2]
{RRSBoṬ zu RRS, 8, 52.2}
cullakāmāha pataṅgīti | [RRSBoṬ zu RRS, 8, 52.2 1]
pataṅgīkalkataḥ pataṅgīkalkāntar ityarthaḥ katiciddināni sthitvā lauhaṃ tāraṃ ceti śeṣaḥ tatra lauhe viśeṣataḥ tāre ca yā hematā svarṇasādṛśyaṃ jātā asau hematā cullakā yāti cullakā iti saṃjñāṃ labhate ityarthaḥ iti matā | [RRSBoṬ zu RRS, 8, 52.2 2]
cullakā gilṭī iti loke | [RRSBoṬ zu RRS, 8, 52.2 3]
yadvā lakṣaṇadvayamidaṃ tena pataṅgītyārabhya hematā ityantena ślokārdhena hematālakṣaṇam dinānītyādiślokārdhena ca cullakālavaṇaṃ jñeyam | [RRSBoṬ zu RRS, 8, 52.2 4]
asmin pakṣe vakṣyamāṇapataṅgīrāgākhyarañjakadravyaviśeṣasya kalkalepanena sarvalauhe viśeṣataḥ raupye hematā iti saṃjñā jāyate | [RRSBoṬ zu RRS, 8, 52.2 5]
hemno bhāvaḥ iti hematā svarṇasādṛśyam | [RRSBoṬ zu RRS, 8, 52.2 6]
tathā asau lauhatārayor hematā katiciddināni sthitvā pataṅgīkalke ityāśayaḥ cullakā yāti cullaketyākhyayā khyātiṃ yātītyarthaḥ | [RRSBoṬ zu RRS, 8, 52.2 7]
{RRSBoṬ zu RRS, 8, 53.2}
pūrvaśloke pataṅgī ityuktam ataḥ tāmeva vivṛṇoti rañjitāditi | [RRSBoṬ zu RRS, 8, 53.2 1]
cirāddīrghakālaṃ vyāpya rañjitād vakṣyamāṇaraktādivargānyatamavargeṇa rāgapariprāptād yasmāt kasmādapi lauhād athavā cirakālataḥ sudīrghakālaṃ dhmānāddhmāpitād yasmāt kasmādapi rañjitalauhād yaḥ viniryāsaḥ niḥsravaḥ sattvamiti yāvat nirgacchatīti śeṣaḥ sa pataṅgīrāgasaṃjñakaḥ nirdiṣṭaḥ | [RRSBoṬ zu RRS, 8, 53.2 2]
{RRSBoṬ zu RRS, 8, 55.2}
abhiṣekamāha drute iti | [RRSBoṬ zu RRS, 8, 55.2 1]
vahnisthite prajvalitacullyupari eva avasthite | [RRSBoṬ zu RRS, 8, 55.2 2]
aṣṭanimeṣakam aṣṭavāram akṣṇor nimīlanonmīlanātmakaṃ kālaṃ viramya dravībhavanānantaram apekṣya | [RRSBoṬ zu RRS, 8, 55.2 3]
{RRSBoṬ zu RRS, 8, 62.2}
svedanamāha kṣārāmlairiti | [RRSBoṬ zu RRS, 8, 62.2 1]
auṣadhaiḥ tattallauhaśodhakadravyāṇāṃ svarasādibhir ityarthaḥ | [RRSBoṬ zu RRS, 8, 62.2 2]
malaśaithilyakārakaṃ svedanena mārdave jāte antarmalānāṃ pṛthakkaraṇaṃ vīkaraṇaṃ vā | [RRSBoṬ zu RRS, 8, 62.2 3]
{RRSBoṬ zu RRS, 8, 63.2}
mardanamāha uditairiti | [RRSBoṬ zu RRS, 8, 63.2 1]
uditairauṣadhaiḥ tatra tatroktabheṣajadravyāṇāṃ svarasaiḥ kvāthairvā ityarthaḥ | [RRSBoṬ zu RRS, 8, 63.2 2]
{RRSBoṬ zu RRS, 8, 64.2}
mūrchanamāha mardanāditi | [RRSBoṬ zu RRS, 8, 64.2 1]
iṣṭabhaiṣajyaiḥ śodhakāditvena abhimatauṣadhaiḥ | [RRSBoṬ zu RRS, 8, 64.2 2]
naṣṭapiṣṭatvakārakaṃ peṣaṇena svarūpanāśāt yanmūrtibaddhatvam | [RRSBoṬ zu RRS, 8, 64.2 3]
vaṅgeti | [RRSBoṬ zu RRS, 8, 64.2 4]
nāgavaṅgādidoṣanāśanam | [RRSBoṬ zu RRS, 8, 64.2 5]
etattu rasam uddiśya uktaṃ dhātvantarāṇām api svasvadoṣanāśanam iti ādipadena bodhyam | [RRSBoṬ zu RRS, 8, 64.2 6]
{RRSBoṬ zu RRS, 8, 65.2}
utthāpanamāha svedeti | [RRSBoṬ zu RRS, 8, 65.2 1]
svedaḥ ūrdhvapātanādinā svedanam ātapaḥ raudrasaṃtāpaḥ ādinā mardanādīnām grahaṇam | [RRSBoṬ zu RRS, 8, 65.2 2]
svarūpāpādanaṃ prakṛtyavasthāpanam | [RRSBoṬ zu RRS, 8, 65.2 3]
mūrchāvyāpattināśanaṃ mūrchanakriyājanitasvarūpadhvaṃsarūpavipattivāraṇam | [RRSBoṬ zu RRS, 8, 65.2 4]
{RRSBoṬ zu RRS, 8, 66.2}
bandhanamāha svarūpasyeti | [RRSBoṬ zu RRS, 8, 66.2 1]
piṣṭam iṣṭabhaiṣajyaiḥ peṣaṇaṃ piṣṭamiti bhāvoktaḥ tasya bhāvaḥ | [RRSBoṬ zu RRS, 8, 66.2 2]
tattvāt svarūpasya vināśena svakīyaśubhratvacapalatvādirūpāpāyena yad rūpāpādanam iti śeṣastad bandhanaṃ vahninānucchidyamānatvaṃ mūrtibaddhatvam iti vā jñeyam iti śeṣaḥ | [RRSBoṬ zu RRS, 8, 66.2 3]
asyaiva naṣṭapiṣṭir iti saṃjñāntaramāha vidvadbhiriti | [RRSBoṬ zu RRS, 8, 66.2 4]
nirjito bandhanena naṣṭasvarūpaḥ yadvā nirjito mṛtaḥ sa sūtaḥ vidvadbhir naṣṭapiṣṭir ucyate | [RRSBoṬ zu RRS, 8, 66.2 5]
{RRSBoṬ zu RRS, 8, 67.2}
pātanātrayamāha uktauṣadhairiti | [RRSBoṬ zu RRS, 8, 67.2 1]
niryātanaṃ śodhanādyarthaṃ yat kadarthanamityarthaḥ | [RRSBoṬ zu RRS, 8, 67.2 2]
{RRSBoṬ zu RRS, 8, 68.2}
rodhanamāha jaleti | [RRSBoṬ zu RRS, 8, 68.2 1]
jalasaindhavābhyāṃ saha kumbhamadhye divasatrayaṃ rasasya yā āsthāpanī ā samyak sthāpanī ṣaṇḍhadoṣanāśanapūrvakaṃ svavīrye sthāpanakāriṇī kriyeti śeṣaḥ asau sthitiḥ sthāpanaṃ rodhanamityucyate | [RRSBoṬ zu RRS, 8, 68.2 2]
idaṃ hi svedanādikriyājanitakadarthanena ṣaṇḍhabhāvaprāptasya rasasya taddoṣanāśapūrvakavīryaprakarṣādhānārthaṃ jñātavyam | [RRSBoṬ zu RRS, 8, 68.2 3]
granthāntare 'sya bodhanam iti saṃjñā nirdiṣṭā | [RRSBoṬ zu RRS, 8, 68.2 4]
{RRSBoṬ zu RRS, 8, 69.2}
niyamanamāha rodhanāditi | [RRSBoṬ zu RRS, 8, 69.2 1]
svedaḥ svedanam | [RRSBoṬ zu RRS, 8, 69.2 2]
yadyapyatra svedanārthaṃ dravyanirdeśo na kṛtaḥ tathāpi adhyetṝṇāṃ vijñānārthaṃ granthāntaroktaṃ tannirdiśyate tathā ca rasendracintāmaṇau | [RRSBoṬ zu RRS, 8, 69.2 3.1]
sarpākṣīciñcikākanyābhṛṅgārakanakāmbubhiḥ | [RRSBoṬ zu RRS, 8, 69.2 3.2]
dinaṃ saṃsveditaḥ sūto niyamāt sthiratāṃ vrajet | [RRSBoṬ zu RRS, 8, 69.2 3.3]
iti | [RRSBoṬ zu RRS, 8, 69.2 4]
niyamanaṃ capalatvaparihārapūrvakasthiratvasaṃpādanam | [RRSBoṬ zu RRS, 8, 69.2 5]
{RRSBoṬ zu RRS, 8, 70.2}
dīpanamāha dhātviti | [RRSBoṬ zu RRS, 8, 70.2 1]
grāsārthaṃ ghanahemādīnām iti śeṣaḥ | [RRSBoṬ zu RRS, 8, 70.2 2]
svedaḥ dolāyantre kāñjikādinā rasasya iti śeṣaḥ | [RRSBoṬ zu RRS, 8, 70.2 3]
dīpanaṃ grāsaśaktisaṃjananakriyāviśeṣaḥ | [RRSBoṬ zu RRS, 8, 70.2 4]
rasendracintāmaṇikāreṇa dīpanadravyāṇi anyavidhānyuktāni yathā | [RRSBoṬ zu RRS, 8, 70.2 5.1]
kāsīsaṃ pañcalavaṇaṃ rājikā maricāni ca | [RRSBoṬ zu RRS, 8, 70.2 5.2]
bhūśigrubījam ekatra ṭaṅgaṇena samanvitam | [RRSBoṬ zu RRS, 8, 70.2 5.3]
āloḍya kāñjike dolāyantre pākād dinaistribhiḥ | [RRSBoṬ zu RRS, 8, 70.2 6.1]
dīpanaṃ jāyate samyak sūtarājasya jāraṇe | [RRSBoṬ zu RRS, 8, 70.2 6.2]
athavā citrakadrāvaiḥ kāñjike tridinaṃ pacet | [RRSBoṬ zu RRS, 8, 70.2 7]
iti | [RRSBoṬ zu RRS, 8, 70.2 8]
{RRSBoṬ zu RRS, 8, 71.2}
grāsamānamāha iyanmānasyeti | [RRSBoṬ zu RRS, 8, 71.2 1]
iyanmānasya etāvatparimāṇasya sūtasya saṃbandhavivakṣayā ṣaṣṭhī iyanmite sūte ityarthaḥ yā iyatī mitiḥ etāvatparimāṇaṃ bhojyadravyāṇām iti śeṣaḥ iti ucyate bhojyadravyātmikā grasanīyasvarṇādidravyāṇāṃ mānanirdeśarūpā asau uktiḥ grāsamānaṃ samīritam iyanmānaḥ sūtaḥ iyanmānaṃ svarṇādidravyaṃ grasituṃ samarthaḥ evaṃrūpamānanirdeśaḥ grāsamānaṃ jñeyam | [RRSBoṬ zu RRS, 8, 71.2 2]
{RRSBoṬ zu RRS, 8, 72.2}
jāraṇātrayamāha grāsasyeti | [RRSBoṬ zu RRS, 8, 72.2 1]
grāsasya grāsayogyasya svarṇāderityarthaṃ cāraṇaṃ rasāntaḥ kṣepaṇaṃ garbhe drāvaṇaṃ rasāntaḥ taralībhavanaṃ jāraṇaṃ viḍayantrādiyogena dravībhūtagrāsasya pākaḥ | [RRSBoṬ zu RRS, 8, 72.2 2]
{RRSBoṬ zu RRS, 8, 73}
jāraṇāyā aparaṃ traividhyamāha grāsa iti | [RRSBoṬ zu RRS, 8, 73 1]
grāsaḥ kavalīkaraṇarūpajāraṇā piṇḍaḥ kardamavat piṇḍībhavanarūpajāraṇā | [RRSBoṬ zu RRS, 8, 73 2]
parīṇāmaḥ avasthāntaraprāpaṇarūpajāraṇā | [RRSBoṬ zu RRS, 8, 73 3]
{RRSBoṬ zu RRS, 8, 75}
tatrādau nirmukhajāraṇāmāha nirmukheti | [RRSBoṬ zu RRS, 8, 75 1]
niḥ nāsti mukhaṃ vakṣyamāṇacatuḥṣaṣṭyaṃśaḥ bījaprakṣeparūpamukhalakṣaṇaṃ yatra jāraṇāyāṃ tādṛśī | [RRSBoṬ zu RRS, 8, 75 2]
bījeti | [RRSBoṬ zu RRS, 8, 75 3]
bhāgataḥ yathābhāgaṃ tattaddravyajāraṇāyāṃ nirdiṣṭabhāgam anatikramya vakṣyamāṇacatuḥṣaṣṭibhāgāt nyūnatayā adhikatayā vā ityarthaḥ bījādānena śuddhasvarṇaraupyātmakabījagrahaṇam | [RRSBoṬ zu RRS, 8, 75 4]
{RRSBoṬ zu RRS, 8, 78.3}
samukhajāraṇām āha evamiti | [RRSBoṬ zu RRS, 8, 78.3 1]
evaṃ kṛte catuḥṣaṣṭyaṃśato bījaprakṣepe kṛte | [RRSBoṬ zu RRS, 8, 78.3 2]
mukhavān samukhaḥ | [RRSBoṬ zu RRS, 8, 78.3 3]
mṛgacāriṇā tadākhyena kenacid rasatantrakṛtā | [RRSBoṬ zu RRS, 8, 78.3 4]
{RRSBoṬ zu RRS, 8, 79.2}
rākṣasamukharasam āha divyauṣadhīti | [RRSBoṬ zu RRS, 8, 79.2 1]
divyauṣadhiḥ manaḥśilā | [RRSBoṬ zu RRS, 8, 79.2 2]
prakaṭakoṣṭhiṣu vivṛtānanakoṣṭhikāyantreṣu | [RRSBoṬ zu RRS, 8, 79.2 3]
bhuñjīta graset | [RRSBoṬ zu RRS, 8, 79.2 4]
{RRSBoṬ zu RRS, 8, 80}
jāraṇābhedacāraṇālakṣaṇamāha rasasyeti | [RRSBoṬ zu RRS, 8, 80 1]
jaṭhare madhye ityarthaḥ grāsakṣapaṇaṃ grāsasya grāsārhalauhādeḥ kṣapaṇaṃ kṣayamāpādanaṃ rasena saha ekīkaraṇamityarthaḥ | [RRSBoṬ zu RRS, 8, 80 2]
{RRSBoṬ zu RRS, 8, 82.2}
garbhadrutiprasaṅgena bāhyadrutim āha bahir iti | [RRSBoṬ zu RRS, 8, 82.2 1]
bahir eva cullyuparisthakaṭāhādau na tu rasagarbhe ityarthaḥ | [RRSBoṬ zu RRS, 8, 82.2 2]
ghanasattvādikam abhrasattvādikam atrādipadena svarṇasattvādīnāṃ grahaṇaṃ bodhyam | [RRSBoṬ zu RRS, 8, 82.2 3]
{RRSBoṬ zu RRS, 8, 83.2}
druteḥ pañcadhābhedānāha nirlepatvamiti | [RRSBoṬ zu RRS, 8, 83.2 1]
nirlepatvaṃ niḥ niścayena niḥśeṣeṇa vā lepatvaṃ liptatvaṃ drāvāntareṇa saha niḥśeṣeṇa ekībhavanamityarthaḥ yadvā niḥ nirgataḥ lepaḥ liptapadārthaḥ malādiryasmāt tattvaṃ pṛthagbhūtamalādikam ityarthaḥ | [RRSBoṬ zu RRS, 8, 83.2 2]
drutatvaṃ viśeṣeṇa dravībhavanam | [RRSBoṬ zu RRS, 8, 83.2 3]
tejastvaṃ svarūpāpekṣayā tejobhūyastvam | [RRSBoṬ zu RRS, 8, 83.2 4]
laghutā svābhāvikagurutvamapekṣya lāghavam | [RRSBoṬ zu RRS, 8, 83.2 5]
asaṃyogaśca sūtena pāradena saha pṛthaktayā avasthānam | [RRSBoṬ zu RRS, 8, 83.2 6]
{RRSBoṬ zu RRS, 8, 85.2}
jāraṇābhedajāraṇāmāha druteti | [RRSBoṬ zu RRS, 8, 85.2 1]
viḍaḥ vakṣyamāṇalakṣaṇalakṣitaḥ yantraṃ koṣṭhikādikaṃ tadādiyogataḥ atrādipadena mūṣāpuṭādīnāṃ grahaṇaṃ drutasya garbhe taralitasya grāsasya svarṇādeḥ parīṇāmaḥ paripākaḥ svātmani abhedarūpeṇa pariṇamanam | [RRSBoṬ zu RRS, 8, 85.2 2]
rasendracintāmaṇau tu jāraṇā hi pātanagālanavyatirekeṇa ghanahemādigrāsapūrvakaṃ pūrvāvasthāpannatvam ityanena yat prakārāntaraṃ jāraṇālakṣaṇamuktaṃ tat cāraṇākhyajāraṇābhiprāyeṇa bodhyam | [RRSBoṬ zu RRS, 8, 85.2 3]
{RRSBoṬ zu RRS, 8, 87.2}
rañjanamāha susiddheti | [RRSBoṬ zu RRS, 8, 87.2 1]
śodhitasvarṇaraupyābhyāṃ tathā jīrṇatāmrādiyogena kriyāviśeṣam āśritya rasasya yat pītādirāgajananam ityanvayaḥ | [RRSBoṬ zu RRS, 8, 87.2 2]
{RRSBoṬ zu RRS, 8, 88.2}
sāraṇāmāha sūte iti | [RRSBoṬ zu RRS, 8, 88.2 1]
satailayantrasthe tailapūrṇāndhamūṣāmadhyasthite sūte rase yat svarṇādikṣepaṇaṃ svarṇādiprakṣepaḥ lohe tāmrādau ityarthaḥ vedhādhikyakaraṃ vedhasya svarṇādijananarūpavedhaśakteḥ ādhikyakaram ātiśayyajanakam | [RRSBoṬ zu RRS, 8, 88.2 2]
uktaṃ ca rasendracintāmaṇau | [RRSBoṬ zu RRS, 8, 88.2 3.1]
atha sāraṇocyate | [RRSBoṬ zu RRS, 8, 88.2 3.2]
andhamūṣā tu kartavyā gostanākārasaṃnibhā | [RRSBoṬ zu RRS, 8, 88.2 4]
saiva chidrānvitā madhye gambhīrā sāraṇocitā | [RRSBoṬ zu RRS, 8, 88.2 5]
asyām eva mūṣāyāṃ tattailam apagatakalkavimalam āpūryam asminnadhikam adhastād drutabījaprakṣepasamakālam eva samāvarjanīyaḥ sūtavarastadanu sadyo mūṣānanam ācchādanīyam | [RRSBoṬ zu RRS, 8, 88.2 6]
etat tailāktakhaṇḍagranthibandhena aruṇāsitabījābhyām aśvanāsārakarmaṇā militaścet sāritaḥ samyak saṃyamitaḥ vijñātavyaḥ | [RRSBoṬ zu RRS, 8, 88.2 7]
sāraṇārthaṃ tailamapi tatraivānveṣṭavyaṃ vistarabhayānnoddhṛtam iti | [RRSBoṬ zu RRS, 8, 88.2 8]
{RRSBoṬ zu RRS, 8, 89.2}
sāraṇālakṣaṇe vedhādhikyakaram ityuktaṃ kastāvat vedha ityapekṣāyāmāha vyavāyīti nāgavallīkumārikādhustūrādivyavāyiguṇavadbheṣajasaṃyuktaḥ ityarthaḥ | [RRSBoṬ zu RRS, 8, 89.2 1]
vyavāyilakṣaṇaṃ śārṅgadhare yathā | [RRSBoṬ zu RRS, 8, 89.2 2.1]
pūrvaṃ vyāpyākhilaṃ kāyaṃ tataḥ pākaṃ ca gacchati | [RRSBoṬ zu RRS, 8, 89.2 2.2]
vyavāyi tadyathā bhaṅgā phenaṃ cāhisamudbhavam | [RRSBoṬ zu RRS, 8, 89.2 2.3]
iti | [RRSBoṬ zu RRS, 8, 89.2 2.4]
dravye svarṇādirūpeṇa pariṇinamayiṣau lohe | [RRSBoṬ zu RRS, 8, 89.2 3]
{RRSBoṬ zu RRS, 8, 91.2}
teṣu lepavedhalakṣaṇamāha lepanamiti | [RRSBoṬ zu RRS, 8, 91.2 1]
lepanaṃ vedhasāmarthyāpādakakriyāviśeṣasiddharasenety āśayaḥ | [RRSBoṬ zu RRS, 8, 91.2 2]
atra lepavedhe | [RRSBoṬ zu RRS, 8, 91.2 3]
saurakaṃ puṭaṃ dadyāditi śeṣaḥ sūryapakvaṃ kuryādityarthaḥ | [RRSBoṬ zu RRS, 8, 91.2 4]
{RRSBoṬ zu RRS, 8, 92}
kṣepavedhalakṣaṇamāha prakṣepaṇamiti | [RRSBoṬ zu RRS, 8, 92 1]
galitasvarṇetaralauhe rasaprakṣepeṇa yat suvarṇīkaraṇaṃ sa kṣepākhyavedho jñeyaḥ | [RRSBoṬ zu RRS, 8, 92 2]
{RRSBoṬ zu RRS, 8, 93.2}
kuntavedhamāha saṃdaṃśeti | [RRSBoṬ zu RRS, 8, 93.2 1]
saṃdaṃśaḥ sāṃḍāśī iti khyātaḥ saṃdaṃśayantreṇa mūrtibaddhasūtaṃ dhṛtvā drutalauhe nimajjanena tatsamparkāt svarṇādirūpeṇa pariṇatasya lauhasya yadāharaṇaṃ sa kuntavedhasaṃjñako jñeyaḥ | [RRSBoṬ zu RRS, 8, 93.2 2]
{RRSBoṬ zu RRS, 8, 94.2}
dhūmavedhamāha vahnāviti | [RRSBoṬ zu RRS, 8, 94.2 1]
sadhūmavahnimadhye vedhasamartharasanikṣepeṇa yo dhūmaḥ nirgacchati tatsamparkād yat kiṃcillohasya svarṇādirūpeṇa yā pariṇatiḥ sa dhūmavedhaḥ | [RRSBoṬ zu RRS, 8, 94.2 2]
{RRSBoṬ zu RRS, 8, 95.2}
śabdavedhamāha mukheti | [RRSBoṬ zu RRS, 8, 95.2 1]
dhamanāt śabdoccāraṇādityarthaḥ phutkārādityartho vā | [RRSBoṬ zu RRS, 8, 95.2 2]
dhama dhvāne ityasmāt lyuḥ | [RRSBoṬ zu RRS, 8, 95.2 3]
mukhamadhye vedhasamartharasaguṭikāṃ saṃsthāpya puro lauhakhaṇḍam ekaṃ dhṛtvā śabdoccāraṇe kṛte phutkāre datte vā tat lauhakhaṇḍaṃ svarṇādirūpeṇa pariṇamet | [RRSBoṬ zu RRS, 8, 95.2 4]
dhamanāt ityatra damanāt iti pāṭhe mukhamadhye vedhasamartharasaguṭikāṃ saṃsthāpya kṣudralauhakhaṇḍaṃ tannimne nidhāya ca pīḍane kṛte adhaḥsthalauhakhaṇḍaṃ yatra vedhe svarṇādirūpeṇa pariṇamet sa śabdavedhaḥ ityarthaḥ | [RRSBoṬ zu RRS, 8, 95.2 5]
{RRSBoṬ zu RRS, 8, 96.2}
udghāṭanam āha siddhadravyasyeti | [RRSBoṬ zu RRS, 8, 96.2 1]
siddhadravyasya mṛtalauhāder ityarthaḥ sūtena kriyāviśeṣaniṣpannasūtasaṃyogena yat kāluṣyādinivāraṇaṃ mālinyādiproñchanaṃ varṇasya ca prakāśanam aujjvalyasaṃpādanaṃ yadvā sūtena sūtasaṃyogena siddhadravyasya māritalohādeḥ kāluṣyādinivāraṇaṃ yayā kriyayā dravyāntarasaṃyogajanitamālinyādināśanaṃ syādityevaṃ yojanīyam | [RRSBoṬ zu RRS, 8, 96.2 2]
siddhadravyasya sūtena ityatra siddhadravyeṇa sūtasya iti pāṭhe mṛtalauhādisaṃyogadvārā sūtasya yat kāluṣyādinivāraṇam ityarthaḥ | [RRSBoṬ zu RRS, 8, 96.2 3]
{RRSBoṬ zu RRS, 8, 97.2}
svedanamāha kṣārāmlairiti | [RRSBoṬ zu RRS, 8, 97.2 1]
auṣadhaiḥ svedanīyauṣadhaiḥ | [RRSBoṬ zu RRS, 8, 97.2 2]
bhāṇḍaṃ rasapūrṇabhāṇḍamityarthaḥ | [RRSBoṬ zu RRS, 8, 97.2 3]
atra uṣṇavīryaiḥ kṣārāmlaiḥ saha bhūmyadhaḥsthāpanena taduṣmaṇā anagnisvedo bodhyaḥ | [RRSBoṬ zu RRS, 8, 97.2 4]
{RRSBoṬ zu RRS, 8, 98.2}
saṃnyāsam āha rasasyeti | [RRSBoṬ zu RRS, 8, 98.2 1]
auṣadhayuktasya kṣārāmlauṣadhayuktasyetyarthaḥ | [RRSBoṬ zu RRS, 8, 98.2 2]
mandāgniyutacullyantaḥ mṛdvagniviśiṣṭacullīmadhye na tu tīvrāgniyutacullyām ityarthaḥ | [RRSBoṬ zu RRS, 8, 98.2 3]
{RRSBoṬ zu RRS, 9, 4.2}
dolāyantramāha dravadravyeṇeti | [RRSBoṬ zu RRS, 9, 4.2 1]
dravadravyeṇa kāñjikādisvedanadravyeṇa | [RRSBoṬ zu RRS, 9, 4.2 2]
mukhasyeti | [RRSBoṬ zu RRS, 9, 4.2 3]
bhāṇḍakandharāyāḥ prāntadvaye chidradvayaṃ kṛtvetyarthaḥ | [RRSBoṬ zu RRS, 9, 4.2 4]
tayoḥ chidrayoḥ | [RRSBoṬ zu RRS, 9, 4.2 5]
tanmadhye daṇḍamadhye | [RRSBoṬ zu RRS, 9, 4.2 6]
svedanārheṇa kāñjikādinā kenacit draveṇa bhāṇḍārdhamāpūrya bhāṇḍakandharāprāntadvaye chidradvayaṃ kṛtvā tanmadhye daṇḍamekaṃ nidhāya tasmin rasapoṭṭalīṃ baddhvā ca evaṃ lambayet yathā bhāṇḍasthadrave sā nimajjet paraṃ tu bhāṇḍam na spṛśediti niṣkarṣaḥ | [RRSBoṬ zu RRS, 9, 4.2 7]
{RRSBoṬ zu RRS, 9, 8.3}
pātanāyantrasya svarūpamāha aṣṭāṅguleti | [RRSBoṬ zu RRS, 9, 8.3 1]
parīṇāhaḥ vistāraḥ paridhiriti yāvat | [RRSBoṬ zu RRS, 9, 8.3 2]
ānāhaḥ aunnatyaṃ dairghyamiti yāvat | [RRSBoṬ zu RRS, 9, 8.3 3]
utsedhaḥ upacitiḥ sthaulyamiti yāvat | [RRSBoṬ zu RRS, 9, 8.3 4]
{RRSBoṬ zu RRS, 9, 9.2}
adhaḥpātanāyantre pātanakramamāha atheti | [RRSBoṬ zu RRS, 9, 9.2 1]
atha uktarītyā yantranirmāṇānantaram ūrdhvabhājane uparisthādhomukhabhāṇḍodare ityarthaḥ ādau liptaṃ paścāt sthāpitaṃ tasya liptasthāpitasya rasasyeti śeṣaḥ jale adhobhāṇḍasthite iti śeṣaḥ dīptaiḥ vanotpalaiḥ vanyakarīṣāgnibhiḥ | [RRSBoṬ zu RRS, 9, 9.2 1.1]
{RRSBoṬ zu RRS, 9, 13.2}
dīpikāyantramāha kacchapeti | [RRSBoṬ zu RRS, 9, 13.2 1]
vakṣyamāṇakacchapayantramadhyavartimṛnmayaghaṭakharpararūpapīṭhopari pradīpamekam saṃsthāpya tatra sūtaṃ sthāpayet kacchapayantrādhaḥ vahniṃ ca dadyāt evaṃ pradīpasthasūtaḥ kacchapayantre patati tat dīpikākhyaṃ yantraṃ jñeyam | [RRSBoṬ zu RRS, 9, 13.2 2]
{RRSBoṬ zu RRS, 9, 16.3}
ḍekīyantramāha bhāṇḍakaṇṭhāditi | [RRSBoṬ zu RRS, 9, 16.3 1]
bhāṇḍasya kaṇṭhanimne chidramekaṃ vidhāya tatra vaṃśanirmitaṃ nalamekaṃ saṃyojya sthāpayet | [RRSBoṬ zu RRS, 9, 16.3 2]
anyacca jalapūrṇakāṃsyapātradvayena saṃpuṭamekaṃ kṛtvā bhāṇḍakaṇṭhasthanalāgraṃ tatra praveśya dṛḍhaṃ sandhirodhaṃ kuryāt | [RRSBoṬ zu RRS, 9, 16.3 3]
tato bhāṇḍamadhye nirdiṣṭadravyaiḥ saha rasaṃ kṣiptvā agnijvālā deyā tena nālacchidrānusārī rasaḥ kāṃsyapātramadhyasthajale patati | [RRSBoṬ zu RRS, 9, 16.3 4]
evaṃ yāvat sarvaṃ pātraṃ uṣṇaṃ bhavet tāvat kuryāt | [RRSBoṬ zu RRS, 9, 16.3 5]
rasasaṃdhānaṃ rasanirgamanam ityarthaḥ | [RRSBoṬ zu RRS, 9, 16.3 6]
{RRSBoṬ zu RRS, 9, 18.2}
jāraṇāyantramāha lohetyādi dvābhyām | [RRSBoṬ zu RRS, 9, 18.2 1]
vitastimānaṃ lauhamayamūṣādvayaṃ nirmāya tayorīṣacchidrānvitāyām ekasyāṃ mūṣāyāṃ gandhakaṃ saṃsthāpayet tataḥ rasagarbhāyāmanyasyāṃ mūṣāyāṃ pūrvoktāṃ sagandhakamūṣāṃ praveśya sūtagarbhamūṣādho jalaṃ sthāpayitvā ūrdhvādhaśca vahniṃ prajvālayediti | [RRSBoṬ zu RRS, 9, 18.2 2]
{RRSBoṬ zu RRS, 9, 25.2}
vidyādharayantramāha yantramiti | [RRSBoṬ zu RRS, 9, 25.2 1]
sthālīdvitayasampuṭāt haṇḍikādvayakṛtapuṭaviśeṣāt | [RRSBoṬ zu RRS, 9, 25.2 2]
tadeva vivṛṇoti cullīmiti | [RRSBoṬ zu RRS, 9, 25.2 3]
adhobhāṇḍe auṣadhaṃ nikṣipya bhāṇḍāntareṇa mukhaṃ pidhāya cullyāṃ caturmukhyāṃ saṃsthāpya ca jvālā deyā | [RRSBoṬ zu RRS, 9, 25.2 4]
koṣṭhīyantramiti saṃjñāntaramasya | [RRSBoṬ zu RRS, 9, 25.2 5]
granthāntare tu vidyādharayantralakṣaṇam anyavidhaṃ tattu agre svayameva vakṣyati | [RRSBoṬ zu RRS, 9, 25.2 6]
{RRSBoṬ zu RRS, 9, 26.2}
somānalayantramāha ūrdhvamiti | [RRSBoṬ zu RRS, 9, 26.2 1]
gaganādikam abhrādikam | [RRSBoṬ zu RRS, 9, 26.2 2]
sthālīmadhye rasamūṣāṃ saṃsthāpya śarāveṇa mukhaṃ pidhāya mṛdvastreṇa sandhiṃ liptvā ca jalapūrṇasthālyantaropari sthālīṃ tāṃ sthāpayet śarāvopari karīṣāgniṃ ca dadyād iti | [RRSBoṬ zu RRS, 9, 26.2 3]
{RRSBoṬ zu RRS, 9, 30.2}
garbhayantramāha garbhayantramiti | [RRSBoṬ zu RRS, 9, 30.2 1]
piṣṭikā naṣṭapiṣṭīkṛtaḥ rasaḥ ityarthaḥ | [RRSBoṬ zu RRS, 9, 30.2 2]
loṇasya lavaṇasya loṇasya ityatra lohasya iti pāṭhāntaraṃ na yuktaṃ lavaṇārdhamṛdambubhiḥ iti vakṣyamāṇavākyavirodhāt | [RRSBoṬ zu RRS, 9, 30.2 3]
atra vāraṃ vāramiti padaṃ peṣayitvā tathā punaḥ punariti padaṃ mūṣālepamityanena yojanīyam | [RRSBoṬ zu RRS, 9, 30.2 4]
lavaṇārdhamṛdambubhiriti sahārthe tṛtīyā tena lavaṇārdhamṛdambubhiḥ saha loṇaguggulū peṣayitvā iti tathā viṃśatibhāgalavaṇāpekṣayā mṛdo'rdhatvamiti ca bodhyam | [RRSBoṬ zu RRS, 9, 30.2 5]
karṣet ātape śoṣayet | [RRSBoṬ zu RRS, 9, 30.2 6]
{RRSBoṬ zu RRS, 9, 35.3}
vālukāyantramāha sarasāmiti | [RRSBoṬ zu RRS, 9, 35.3 1]
sarasāṃ pāradagarbhām | [RRSBoṬ zu RRS, 9, 35.3 2]
gūḍhavaktrāṃ saṃkīrṇamukhīm | [RRSBoṬ zu RRS, 9, 35.3 3]
mṛditi | [RRSBoṬ zu RRS, 9, 35.3 4]
mṛdvastreṇa mṛlliptavastreṇa aṅgulaghanaṃ aṅgulamānotsedhaṃ yathā tathā āvṛtām | [RRSBoṬ zu RRS, 9, 35.3 5]
triṣu bhāgeṣu pūrayet pācyarasādinā kācakalasyāḥ bhāgatrayaṃ pūrayedityarthaḥ | [RRSBoṬ zu RRS, 9, 35.3 6]
triṣu bhāgeṣviti avacchede saptamī | [RRSBoṬ zu RRS, 9, 35.3 7]
bhāṇḍe ityatra kācakalasīṃ sthāpayediti śeṣaḥ | [RRSBoṬ zu RRS, 9, 35.3 8]
vālukābhiḥ kiyān bhāgaḥ pūrayitavya ityapekṣāyāmāha tadbhāṇḍamiti | [RRSBoṬ zu RRS, 9, 35.3 9]
tribhirityatra | [RRSBoṬ zu RRS, 9, 35.3 10]
bhāgairiti śeṣaḥ | [RRSBoṬ zu RRS, 9, 35.3 11]
tṛtīyā cātra abhede bhāṇḍasya bhāgatrayamityarthaḥ pūrayet vālukayeti śeṣaḥ anyābhiḥ vālukābhirityarthaḥ avaśiṣṭāṃśaṃ pūrayediti śeṣaḥ | [RRSBoṬ zu RRS, 9, 35.3 12]
avaguṇṭhayedityasya maṇikayā ityanena sambandhaḥ maṇikayā śarāveṇa | [RRSBoṬ zu RRS, 9, 35.3 13]
ayamarthaḥ saṃkīrṇamukhīṃ kācakūpikāṃ mṛdvastreṇāṅgulotsedhamālipya śoṣayitvā ca tasyā bhāgatrayaṃ rasenāpūrayet tato vitastipramāṇagabhīre vālukayā tribhāgapūrṇe bhāṇḍamadhye tāṃ niveśya ūrdhvaṃ vālukayā ācchādayet tataśca śarāveṇa bhāṇḍavaktraṃ pidhāya mṛttikayā saṃdhiṃ liptvā ca tāvat pacet yāvat śarāvopari nyastaṃ tṛṇaṃ na dahediti | [RRSBoṬ zu RRS, 9, 35.3 14]
tulyalakṣaṇatvāt vālukāyantraprasaṅge lavaṇayantram apyatidiśati taditi | [RRSBoṬ zu RRS, 9, 35.3 15]
tad uktaprakāraṃ yantraṃ lavaṇāśrayam api bhavatīti śeṣaḥ lavaṇayantram api vālukāyantram bhavatītyarthaḥ | [RRSBoṬ zu RRS, 9, 35.3 16]
{RRSBoṬ zu RRS, 9, 36.2}
anyavidhaṃ vālukāyantramāha pañceti | [RRSBoṬ zu RRS, 9, 36.2 1]
catvāriṃśaccharāvamitavālukāpūrṇabhāṇḍe ityarthaḥ | [RRSBoṬ zu RRS, 9, 36.2 2]
atra vālukāmadhye eva rasagolādikaṃ sthāpayet na tu kācakūpyāmiti viśeṣaḥ | [RRSBoṬ zu RRS, 9, 36.2 3]
{RRSBoṬ zu RRS, 9, 39.2}
lavaṇayantrasya prakārāntaramāha antariti | [RRSBoṬ zu RRS, 9, 39.2 1]
antas tāmrapātramadhye ityarthaḥ kṛtaḥ rasena ālepaḥ yatra tathābhūtaṃ yat tāmrapātraṃ tasya mukhaṃ tasya rasaliptodaratāmrapātramukhasya tathā bhāṇḍatalasya tāmrapātramukhopari sthāpitabhāṇḍādhobhāgasya | [RRSBoṬ zu RRS, 9, 39.2 2]
tadbhāṇḍam uparisthabhāṇḍam | [RRSBoṬ zu RRS, 9, 39.2 3]
pūrvavat tṛṇasya cādāhād ityarthaḥ | [RRSBoṬ zu RRS, 9, 39.2 4]
tāmrapātrodare rasaṃ nikṣipya tadupari lavaṇapūrṇaṃ kṣārapūrṇaṃ vā bhāṇḍamekaṃ vinyaset tato mṛllavaṇena sandhiṃ ruddhvā pacet iti | [RRSBoṬ zu RRS, 9, 39.2 5]
{RRSBoṬ zu RRS, 9, 40.2}
nālikāyantramāha loheti | [RRSBoṬ zu RRS, 9, 40.2 1]
lauhamayanālamadhye pāradam āpūrya chidrarodhaṃ kṛtvā ca lavaṇapūritabhāṇḍāntaḥ nālaṃ taṃ nirundhyāttato maṇikayā bhāṇḍavaktram ācchādya ālipya ca sandhiṃ tāvat pacet yāvat śarāvoparisthaṃ tṛṇaṃ na dahet iti | [RRSBoṬ zu RRS, 9, 40.2 2]
{RRSBoṬ zu RRS, 9, 42.2}
puṭayantramāha śarāveti | [RRSBoṬ zu RRS, 9, 42.2 1]
karīṣeṣu pacet athavā agnimānavid dviyāmaṃ cullyām aṅgāreṣu paced yojyam | [RRSBoṬ zu RRS, 9, 42.2 2]
{RRSBoṬ zu RRS, 9, 43.2}
koṣṭhīyantramāha ṣoḍaśeti | [RRSBoṬ zu RRS, 9, 43.2 1]
atra samamiti padena militabhāṇḍadvayasya ṣoḍaśāṅgulatvādi bodhyam evaṃ ca vitastipramāṇadīrghasya aṣṭāṅgulavistīrṇasya ca adhobhāṇḍasya mukhopari tāvanmānaṃ bhāṇḍāntaram adhomukhaṃ saṃsthāpya adho dṛḍhāṅgārair bhastrayā dhamet tena dhātusattvaṃ nirgacchatīti | [RRSBoṬ zu RRS, 9, 43.2 2]
atrisaṃhitāyām etacchlokānantaram asyaivāparāṃśaḥ paṭhitaḥ tadyathā | [RRSBoṬ zu RRS, 9, 43.2 3]
paripūrṇaṃ dṛḍhāṅgārairadho vātena koṣṭhake | [RRSBoṬ zu RRS, 9, 43.2 4.1]
mātrayā jvālamārgeṇa jvālayecca hutāśanam | [RRSBoṬ zu RRS, 9, 43.2 4.2]
iti | [RRSBoṬ zu RRS, 9, 43.2 5]
{RRSBoṬ zu RRS, 9, 46.3}
valabhīyantramāha yatreti | [RRSBoṬ zu RRS, 9, 46.3 1]
valayadvayaṃ valayaṃ kaḍā āṃṭā iti khyātaṃ | [RRSBoṬ zu RRS, 9, 46.3 2]
tādṛk lohamayam | [RRSBoṬ zu RRS, 9, 46.3 3]
valayeti | [RRSBoṬ zu RRS, 9, 46.3 4]
valaye bṛhatpātrasthavalaye protam ābaddhaṃ koṣṭhaṃ madhyadeśo yasya tādṛśam | [RRSBoṬ zu RRS, 9, 46.3 5]
ayamartho bṛhadākāraṃ kāntalauhamayaṃ pātramekaṃ nirmāya tasyāntargalād adhaḥpārśvadvaye valayadvayaṃ saṃyojanīyaṃ kṣudrākāram aparamapi tathāvidhaṃ pātramekaṃ kṛtvā bṛhatpātrasthe valaye aspṛṣṭatalabhāgaṃ yathā tathā ābadhya tatra mūrchitarasaṃ parikṣipet kāñjikena sthūlapātraṃ ca pūrayediti | [RRSBoṬ zu RRS, 9, 46.3 6]
rase ṣāḍguṇyakārakaṃ ṣāḍguṇyaṃ vidyā vitarko vijñānaṃ smṛtistatparatā kriyā ityuktaṣaḍguṇapradaśaktijanakam evaṃvidharasopayoktā uktaṣāḍguṇyasiddhiṃ labhate ityarthaḥ | [RRSBoṬ zu RRS, 9, 46.3 7]
{RRSBoṬ zu RRS, 9, 49.2}
tiryakpātanayantramāha kṣipediti | [RRSBoṬ zu RRS, 9, 49.2 1]
dīrghanatādhonālasaṃyute dīrghākāraṃ nataṃ nimnābhimukhaṃ ca yat adhonālaṃ tena saṃyute | [RRSBoṬ zu RRS, 9, 49.2 2]
ayaṃ vidhiḥ ekasmin ghaṭe rasaṃ nidhāya tasya udarādho dīrgham adholambitaṃ nālamekaṃ saṃyojya dvitīyaghaṭodarasthacchidre nālāgraṃ praveśya mṛdvastreṇa sandhimālipya ca ghaṭayormukham api tathā limpet rasakumbhādhaśca tīvrāgniṃ prajvālayet dvitīyaghaṭe svāduśītalaṃ jalaṃ ca prakṣipet iti | [RRSBoṬ zu RRS, 9, 49.2 3]
{RRSBoṬ zu RRS, 9, 50.2}
pālikāyantramāha caṣakamiti | [RRSBoṬ zu RRS, 9, 50.2 1]
vinatam agraṃ yasya tat nyubjīkṛtāgrabhāgam ūrdhvam uccaiḥkṛtaṃ daṇḍaṃ yasya tad unnatadaṇḍaṃ vinatāgraṃ ca tad ūrdhvadaṇḍaṃ ceti vinatāgrordhvadaṇḍakaṃ lauhaṃ lohamayaṃ vartulaṃ golākāraṃ caṣakaṃ kaṭorikā kāryamiti śeṣaḥ | [RRSBoṬ zu RRS, 9, 50.2 2]
caṣakaśabdasya madyapānapātrārthakatve'pi pātramātrārthakatvaṃ prāgeva pradarśitam | [RRSBoṬ zu RRS, 9, 50.2 3]
balijāraṇahetave gandhakajāraṇārtham | [RRSBoṬ zu RRS, 9, 50.2 4]
{RRSBoṬ zu RRS, 9, 51.2}
ghaṭayantramāha caturiti | [RRSBoṬ zu RRS, 9, 51.2 1]
ṣoḍaśaśarāvamitajaladhāraṇasamarthaḥ caturaṅgulavistṛtamukhaviśiṣṭaśca ghaṭaḥ ghaṭayantramiti niṣkarṣaḥ | [RRSBoṬ zu RRS, 9, 51.2 2]
āpyāyanakaṃ rasādīnāṃ tarpaṇaṃ ṣāḍguṇyasaṃpādanamiti yāvat | [RRSBoṬ zu RRS, 9, 51.2 3]
āpyāyanakam ityatra utthāpanakam iti pāṭhe rasotthāpanasādhanamityarthaḥ | [RRSBoṬ zu RRS, 9, 51.2 4]
{RRSBoṬ zu RRS, 9, 55.2}
iṣṭakāyantramāha vidhāyeti | [RRSBoṬ zu RRS, 9, 55.2 1]
mallaṃ śarāvapātram | [RRSBoṬ zu RRS, 9, 55.2 2]
pālikām ālavālam | [RRSBoṬ zu RRS, 9, 55.2 3]
golākāraṃ gartamekam kṛtvā tatra śarāvaṃ saṃsthāpya tadupari madhyacchidrāmiṣṭakām ekāṃ vinyaset iṣṭakāgartaṃ paritaḥ aṅgulimitonnatam ālavālam ekaṃ ca kuryāt tata iṣṭakārandhre pāradaṃ vinikṣipya randhramukhe vastraṃ tadupari gandhakaṃ ca vinyasya śarāvāntareṇa ruddhvā śarāvālavālayoḥ saṃdhiṃ mṛdā samyagālipya ca vanyakarīṣaiḥ kapotākhyapuṭaṃ dadyāditi niṣkarṣaḥ | [RRSBoṬ zu RRS, 9, 55.2 4]
{RRSBoṬ zu RRS, 9, 56.3}
hiṅgulākṛṣṭividyādharayantramāha sthālikoparīti | [RRSBoṬ zu RRS, 9, 56.3 1]
sthālīmityatra ūrdhvamukhīmiti śeṣo bodhyaḥ | [RRSBoṬ zu RRS, 9, 56.3 2]
atra hiṅgulākṛṣṭiprakārasya anuktatvāt granthāntaroktastatprakāraḥ pradarśyate tadyathā jambīrādirasaśodhitahiṅgulam adhaḥsthālyāṃ parṇopari saṃsthāpya kaṭhinīghṛṣṭatalabhāgām uttānāṃ sthālīmaparāṃ tadupari dattvā mṛdambarādibhiḥ saṃdhim ālipya ca adho jvālā deyā ūrdhvasthālyāṃ jalaṃ ca uṣṇe ca tasmin tat nikṣipya punardeyam evaṃ triṃśadvāraṃ kuryāt | [RRSBoṬ zu RRS, 9, 56.3 3]
granthāntare'sya ūrdhvapātanamiti nāmāntaram | [RRSBoṬ zu RRS, 9, 56.3 4]
kṛcidetad anantaraṃ | [RRSBoṬ zu RRS, 9, 56.3 5.1]
rasaṃ saṃmūrchitaṃ sthūlapātram āpūrya kāñjikaiḥ | [RRSBoṬ zu RRS, 9, 56.3 5.2]
dviyāmaṃ svedayedenaṃ rasotthāpanahetave | [RRSBoṬ zu RRS, 9, 56.3 5.3]
ityadhikaḥ pāṭho vidyate | [RRSBoṬ zu RRS, 9, 56.3 6]
{RRSBoṬ zu RRS, 9, 64.3}
nābhiyantramāha mallamadhye iti | [RRSBoṬ zu RRS, 9, 64.3 1]
kuḍyaṃ bhittiḥ ālavālākāramiti yāvat | [RRSBoṬ zu RRS, 9, 64.3 2]
atrocyamānayā atra yantre ucyamānayā kathyamānayā toyamṛdā lehavad ityādinā vakṣyamāṇayā paribhāṣikamṛdā ityarthaḥ | [RRSBoṬ zu RRS, 9, 64.3 3]
atra prathamaṃ samyag ācchādayed dvitīyaṃ samyak ruddhvā tṛtīyaṃ samyag ucyamānayā sambadhyate | [RRSBoṬ zu RRS, 9, 64.3 4]
toyamṛtprakāramāha lehavaditi | [RRSBoṬ zu RRS, 9, 64.3 5]
lepārthamṛttikāprastutaprasaṅgakrameṇa vahnimṛtprakāramāha khaṭiketi | [RRSBoṬ zu RRS, 9, 64.3 6]
ayaṃ vidhiḥ pātramadhye kiṃcid gartaṃ kṛtvā tatra rasagandhau niveśya gartasya caturdikṣu aṅgulocchrāyam ālavālaṃ kuryāt tato gostanākṛtimūṣayā sālavālaṃ sarasagandhakaṃ gartam ācchādya toyamṛdā sandhiṃ limpet tatastatra jalaṃ dattvā yantrādho vahniṃ dāpayed iti | [RRSBoṬ zu RRS, 9, 64.3 7]
{RRSBoṬ zu RRS, 9, 65.3}
grastayantramāha mūṣāmiti | [RRSBoṬ zu RRS, 9, 65.3 1]
sūtendrarandhanārthaṃ rasapākārtham | [RRSBoṬ zu RRS, 9, 65.3 2]
{RRSBoṬ zu RRS, 9, 73.2}
dhūpayantramāha vidhāyeti | [RRSBoṬ zu RRS, 9, 73.2 1]
galādhāre śalākāsthāpanārthaṃ galadeśasthapālikāvad ādhāraviśeṣe ityarthaḥ | [RRSBoṬ zu RRS, 9, 73.2 2]
atra prathamaṃ tiryak lohaśalākā ityanena dvitīyaṃ ca vinikṣipet ityanena sambadhyate | [RRSBoṬ zu RRS, 9, 73.2 3]
tiryak vakrākārāḥ tanvīḥ sūkṣmāḥ lohaśalākāḥ tiryak vakrabhāvena vinikṣipet ityanvayaḥ | [RRSBoṬ zu RRS, 9, 73.2 4]
tenetyādi | [RRSBoṬ zu RRS, 9, 73.2 5]
uktavidhinā hatāni kṛtsnāni patrāṇi drutaṃ garbhe dravanti tataśca rasaḥ sa svarṇapatradravaḥ vegena carati svakāryaṃ sādhayatītyarthaḥ | [RRSBoṬ zu RRS, 9, 73.2 6]
patrādho nikṣipeddhūmamityuktaṃ kiṃtaddhūmamityāha gandheti | [RRSBoṬ zu RRS, 9, 73.2 7]
prathamaṃ śreṣṭham | [RRSBoṬ zu RRS, 9, 73.2 8]
dairghyavistārato 'ṣṭāṅgulamānaṃ lohapātramekaṃ kārayitvā tasya kaṇṭhādhaḥ aṅgulidvayaparimitasthāne galādhāre sūkṣmatiryaglohaśalākāḥ tiryagbhāvena vinyasya tadupari kaṇṭakavedhyasvarṇapatrāṇi sthāpayet tatpatrādhaḥ pātrābhyantare gandhakaharitālamanaḥśilābhiḥ kṛtakajjalīṃ mṛtanāgaṃ vā nikṣipya adhomukhapātrāntareṇa tat pātraṃ pidhāya mṛdādinā sandhiṃ ruddhvā ca pātrādho vahniṃ prajvālayettena saṃtaptakajjalyādito dhūmaṃ nirgatya svarṇapatre lagiṣyati patrāṇi tāni bhasmībhavanti garbhe dravanti ca | [RRSBoṬ zu RRS, 9, 73.2 9]
{RRSBoṬ zu RRS, 9, 75.2}
spaṣṭam | [RRSBoṬ zu RRS, 9, 75.2 1]
svedanīyantratayā prāguktamapi idaṃ saṃjñāntarapradarśanārthaṃ punaruktam athavā tatra sthālyā viśeṣo noktaḥ ataḥ yā kācit sthālī eva grāhyā atra tu sthūlasthālī eva grāhyā ataḥ svedanīyantrāt asya vaiśiṣṭyam iti | [RRSBoṬ zu RRS, 9, 75.2 2]
{RRSBoṬ zu RRS, 9, 78.3}
khallayantramāha khallayogyeti | [RRSBoṬ zu RRS, 9, 78.3 1]
utsedhaḥ pārśvata unnataḥ | [RRSBoṬ zu RRS, 9, 78.3 2]
dīrghaḥ āyāmena unnataḥ iti dīrghotsedhayor bhedaḥ | [RRSBoṬ zu RRS, 9, 78.3 3]
gharṣaṇī kaṇḍanī putrikā iti yāvat noﾡā iti bhāṣā | [RRSBoṬ zu RRS, 9, 78.3 4]
{RRSBoṬ zu RRS, 9, 81.2}
gharṣaḥ śilāputraḥ | [RRSBoṬ zu RRS, 9, 81.2 1]
{RRSBoṬ zu RRS, 9, 84.2}
mardanārthaṃ dvitīyaṃ vartulakhallamāha dvādaśeti | [RRSBoṬ zu RRS, 9, 84.2 1]
mardaka iti | [RRSBoṬ zu RRS, 9, 84.2 2]
putrikā adhobhāge cipiṭavadvistīrṇā uparibhāge ca sukhena yathā dhāraṇīyā bhavati tathā kartavyā ityarthaḥ | [RRSBoṬ zu RRS, 9, 84.2 3]
{RRSBoṬ zu RRS, 10, 8.2}
mūṣārthaṃ praśastamṛttikāmāha mṛttiketi | [RRSBoṬ zu RRS, 10, 8.2 1]
pāṇḍurasthūlā pāṇḍuvarṇā sthūlā ca | [RRSBoṬ zu RRS, 10, 8.2 2]
athavā śoṇapāṇḍurā raktapāṇḍumiśravarṇā cirādhmānasahā dīrghakālaṃ vyāpya agnisaṃtāpaṃ prāpyāpi avidāraṇaśīlā evaṃvidhā yā śarkarā mṛttikā kaṅkararūpā mṛttikā | [RRSBoṬ zu RRS, 10, 8.2 3]
śarkarāmṛttikābhāve grāhyamṛttikāmāha taditi | [RRSBoṬ zu RRS, 10, 8.2 4]
vālmīkī kṛmiśailodbhavā mṛd uimāṭī iti vaṅgabhāṣā | [RRSBoṬ zu RRS, 10, 8.2 5]
kaulālī kumbhakāramṛdityarthaḥ | [RRSBoṬ zu RRS, 10, 8.2 6]
hayaladdinā aśvapurīṣena | [RRSBoṬ zu RRS, 10, 8.2 7]
upādānāntarāṇyāha śvetāśmāna iti | [RRSBoṬ zu RRS, 10, 8.2 8]
śvetāśmānaḥ śvetaprastarāḥ | [RRSBoṬ zu RRS, 10, 8.2 9]
kharparaḥ kapālakhaṇḍaḥ dagdhamṛttikā iti yāvat | [RRSBoṬ zu RRS, 10, 8.2 10]
śaṇakharpare ityatra śaṇakarpaṭe iti pāṭhe karpaṭaṃ chinnavastram | [RRSBoṬ zu RRS, 10, 8.2 11]
laddiḥ hayaladdiḥ | [RRSBoṬ zu RRS, 10, 8.2 12]
kiṭṭaṃ maṇḍūram | [RRSBoṬ zu RRS, 10, 8.2 13]
kṛṣṇamṛtsnā kṛṣṇavarṇamṛttikā | [RRSBoṬ zu RRS, 10, 8.2 14]
mūṣikāmṛdā mūṣārthagrāhyamṛttikayā sahetyarthaḥ | [RRSBoṬ zu RRS, 10, 8.2 15]
{RRSBoṬ zu RRS, 10, 9.2}
vajramūṣāmāha mṛda iti | [RRSBoṬ zu RRS, 10, 9.2 1]
mṛdaḥ pūrvoktarūpamṛttikāyāḥ | [RRSBoṬ zu RRS, 10, 9.2 2]
śaṇaladdibhāgau śaṇasya laddeśca pratyekaṃ bhāgadvayam | [RRSBoṬ zu RRS, 10, 9.2 3]
parikhaṇḍya cūrṇayitvā | [RRSBoṬ zu RRS, 10, 9.2 4]
{RRSBoṬ zu RRS, 10, 11.2}
yogamūṣāmāha dagdheti | [RRSBoṬ zu RRS, 10, 11.2 1]
dagdhaśabdo'tra aṅgāratuṣābhyāṃ pratyekaṃ sambadhyate | [RRSBoṬ zu RRS, 10, 11.2 2]
mṛtsnā pāṇḍurasthūlādiguṇopetā śarkarāmṛttiketyarthaḥ | [RRSBoṬ zu RRS, 10, 11.2 3]
tattadviḍasamāyuktā sūtajāraṇārthaṃ prāṅnirūpitaviḍamiśritā | [RRSBoṬ zu RRS, 10, 11.2 4]
tattadviḍavilepitā tenaiva viḍenāliptā | [RRSBoṬ zu RRS, 10, 11.2 5]
dagdhāṅgārādiviḍāntaṃ sarvamekatra saṃnīya mūṣāṃ viracayya viḍena liptvā śuṣkīkṛtya gṛhṇīyāditi | [RRSBoṬ zu RRS, 10, 11.2 6]
{RRSBoṬ zu RRS, 10, 13.2}
vajradrāvaṇopayogimūṣāmāha gāreti | [RRSBoṬ zu RRS, 10, 13.2 1]
gāraśabdo'tra koṣṭhāgārikārthakaḥ nāmaikadeśenāpi nāmasākalyagrahaṇam iti nyāyāt koṣṭhāgārikā mṛttikāviśeṣaḥ kumīre pokāra moṭī iti bhāṣā | [RRSBoṬ zu RRS, 10, 13.2 2]
bhūnāgaśabdenāpi tanmṛttikā grāhyā evaṃ ca gārabhūnāgadhautābhyāṃ dhautakoṣṭhāgārikākiñculūkamṛdbhyām | [RRSBoṬ zu RRS, 10, 13.2 3]
mūṣāmṛt pūrvoktaśarkarāvālmīkikaulālyādīnām anyatamā | [RRSBoṬ zu RRS, 10, 13.2 4]
gārādituṣāntaṃ sarvaṃ samam mṛttikā ca sarvaiḥ samānā grāhyā | [RRSBoṬ zu RRS, 10, 13.2 5]
krauñciketi | [RRSBoṬ zu RRS, 10, 13.2 6]
yantramātre hi krauñcikā saṃjñā vartate sā hi bahudhā vividhaprakārā ityanvayaḥ | [RRSBoṬ zu RRS, 10, 13.2 7]
{RRSBoṬ zu RRS, 10, 14.3}
gāramūṣāmāha dugdheti | [RRSBoṬ zu RRS, 10, 14.3 1]
gārasya ṣaḍguṇatvaṃ kiṭṭāṅgāraśaṇānāṃ ca pratyekam aṣṭaguṇatvaṃ kṛṣṇamṛdapekṣayā bodhyam | [RRSBoṬ zu RRS, 10, 14.3 2]
dugdhaṃ ca mardanayogyam | [RRSBoṬ zu RRS, 10, 14.3 3]
{RRSBoṬ zu RRS, 10, 15.3}
varamūṣāmāha vajreti | [RRSBoṬ zu RRS, 10, 15.3 1]
vajraṃ tadākhyalauhaṃ pūrvoktasaṃgatyā tatkiṭṭaṃ vā bodhyam | [RRSBoṬ zu RRS, 10, 15.3 2]
{RRSBoṬ zu RRS, 10, 16.3}
varṇamūṣāmāha pāṣāṇarahiteti | [RRSBoṬ zu RRS, 10, 16.3 1]
raktā raktavarṇā | [RRSBoṬ zu RRS, 10, 16.3 2]
raktavargānusādhitā vakṣyamāṇakusumbhādimākṣikāntavargakvāthena bhāvitā śṛtā vā | [RRSBoṬ zu RRS, 10, 16.3 3]
kṣitikhecaralepitā kṣitiśca khaṃ ca kṣitikhe tatra carataḥ iti kṣitikhecarau bhūnāgamṛt kāśīśaṃ ca yadvā kṣitisthaḥ khecaraḥ kāśīśamityarthaḥ | [RRSBoṬ zu RRS, 10, 16.3 4]
varṇotkarṣe praśastavarṇatāpādane raktavarṇajanane ityāśayaḥ | [RRSBoṬ zu RRS, 10, 16.3 5]
{RRSBoṬ zu RRS, 10, 18.2}
viḍamūṣāmāha tattaditi | [RRSBoṬ zu RRS, 10, 18.2 1]
tattadbhedamṛdodbhūtā śarkarādīnām anyatamamṛdā racitā ityarthaḥ | [RRSBoṬ zu RRS, 10, 18.2 2]
tattadbhedamṛdodbhūtā ityatra tattadviḍamṛdodbhūtā iti pāṭhe pūrvoktaviḍena pūrvoktamṛdā ca udbhūtā nirmitā | [RRSBoṬ zu RRS, 10, 18.2 3]
dehalohārthayogārthaṃ dehasya lauhavad dārḍhyasampādanārthā ye yogāḥ tadarthaṃ tatkarmasampādanārtham ityarthaḥ | [RRSBoṬ zu RRS, 10, 18.2 4]
{RRSBoṬ zu RRS, 10, 21.2}
pūrvoktavajradrāvaṇopayogimūṣāyāḥ prakārāntaramāha gāreti | [RRSBoṬ zu RRS, 10, 21.2 1]
matkuṇaḥ chārapokā iti khyātaḥ krimiviśeṣaḥ tasya śoṇitaiḥ | [RRSBoṬ zu RRS, 10, 21.2 2]
abdadhvaniḥ vanataṇḍulīyakaḥ kāṃṭānaṭe iti bhāṣā bālābdadhvanimūlaiḥ navotpannataṇḍulīyamūlaiḥ yadvā vālaḥ aśvapucchakeśaḥ tathā abdadhvanimūlaṃ taiḥ liptā ityanenānvayaḥ | [RRSBoṬ zu RRS, 10, 21.2 3]
draveṇa vyādhitā viddhā spṛṣṭā ityarthaḥ dravapūrṇā ityāśayaḥ | [RRSBoṬ zu RRS, 10, 21.2 4]
{RRSBoṬ zu RRS, 10, 22.2}
mūṣāpyāyanamāha drave iti | [RRSBoṬ zu RRS, 10, 22.2 1]
dhmāyate aneneti dhmānamagniḥ tadyogataḥ agnisaṃyogād drave drāvaṇopayogini dravye dravībhāvamukhe dravībhavitum ārabdhe mūṣāyā yat kṣaṇam uddharaṇam agnitaḥ uttolanam avatāraṇamityarthaḥ tad āpyāyanaṃ tarpaṇaṃ sthāyitvasampādanam ityarthaḥ | [RRSBoṬ zu RRS, 10, 22.2 2]
{RRSBoṬ zu RRS, 10, 24.2}
vṛntākamūṣāmāha vṛntāketi | [RRSBoṬ zu RRS, 10, 24.2 1]
vṛntākaṃ vārttākuḥ vārttākuphalasadṛśākārāṃ mūṣāṃ kṛtvā tatra dvādaśāṅguladīrghaṃ nālaṃ yojayet nālāgrabhāgaṃ ca dhustūrapuṣpavad uparyadho yugmarūpāvasthitam aṣṭāṅgulaṃ sacchidraṃ ca kuryāt | [RRSBoṬ zu RRS, 10, 24.2 2]
{RRSBoṬ zu RRS, 10, 27.2}
pakvamūṣāmāha kulāleti | [RRSBoṬ zu RRS, 10, 27.2 1]
ghaṭakapālayoḥ pṛthak pṛthak nirmāṇārthaṃ yaḥ pratirūpaḥ saḥ kulālabhāṇḍaśabdenocyate tadrūpā ityarthaḥ | [RRSBoṬ zu RRS, 10, 27.2 2]
poṭalyādivipācane ratnagarbhapoṭalyādipāke ityarthaḥ | [RRSBoṬ zu RRS, 10, 27.2 3]
{RRSBoṬ zu RRS, 10, 28.2}
golamūṣāmāha nirvaktreti | [RRSBoṬ zu RRS, 10, 28.2 1]
mukhavirahitagolākārā ityarthaḥ | [RRSBoṬ zu RRS, 10, 28.2 2]
satvaradravarodhinī dravapadārthasrāvanivāriṇī ityarthaḥ | [RRSBoṬ zu RRS, 10, 28.2 3]
madhyasthitapuṭanadravyā samyaṅniruddhānanā golākṛtimūṣā golamūṣā bodhyā | [RRSBoṬ zu RRS, 10, 28.2 4]
{RRSBoṬ zu RRS, 10, 29.3}
mahāmūṣāmāha tale iti | [RRSBoṬ zu RRS, 10, 29.3 1]
kūrparākārā kūrparaḥ kaphoṇiḥ bhujamadhyasandhir ityarthaḥ tadākārā | [RRSBoṬ zu RRS, 10, 29.3 2]
{RRSBoṬ zu RRS, 10, 30.3}
maṇḍūkamūṣāmāha maṇḍūketi | [RRSBoṬ zu RRS, 10, 30.3 1]
maṇḍūkaḥ bhekaḥ tadākārā | [RRSBoṬ zu RRS, 10, 30.3 2]
ṣaḍaṅgulapramāṇena nimnatāyāmavistarā ṣaḍaṅgulapramāṇagabhīratādairghyavistārayuktā | [RRSBoṬ zu RRS, 10, 30.3 3]
{RRSBoṬ zu RRS, 10, 31.2}
muṣalamūṣāmāha mūṣeti | [RRSBoṬ zu RRS, 10, 31.2 1]
vartulā mūlād ūrdhvamiti bodhyam | [RRSBoṬ zu RRS, 10, 31.2 2]
cakribaddharase strīrogādhikārokta auṣadhaviśeṣaḥ | [RRSBoṬ zu RRS, 10, 31.2 3]
{RRSBoṬ zu RRS, 10, 38.2}
aṅgārakoṣṭhikālakṣaṇamāha rājahasteti | [RRSBoṬ zu RRS, 10, 38.2 1]
rājahastasamutsedhā hastadvayonnatā | [RRSBoṬ zu RRS, 10, 38.2 2]
rājahastasya vistṛtavyākhyā gajapuṭavyākhyāyāṃ draṣṭavyā | [RRSBoṬ zu RRS, 10, 38.2 3]
caturasrā catuṣkoṇā | [RRSBoṬ zu RRS, 10, 38.2 4]
vitastyābhogasaṃyutaṃ dvādaśāṅgulavistṛtam | [RRSBoṬ zu RRS, 10, 38.2 5]
dvāraṃ sārdhavitastyā ca ityasya dehalyadhaḥ ityanena saṃbandhaḥ | [RRSBoṬ zu RRS, 10, 38.2 6]
dehalī dvāranimne piṇḍikā | [RRSBoṬ zu RRS, 10, 38.2 7]
prādeśapramitā aṅguṣṭhasya pradeśinyā vyāsaḥ prādeśa ucyate ityuktalakṣaṇā tarjanīsahitavistṛtāṅguṣṭhapramāṇā | [RRSBoṬ zu RRS, 10, 38.2 8]
uttaraṅgasya dvārordhvasthadāruṇaḥ | [RRSBoṬ zu RRS, 10, 38.2 9]
hastadvayotsedhaṃ hastamitāyāmavistāraṃ catuṣkoṇaṃ samantāt mṛnmayabhittiveṣṭitaṃ ca cullyākāramekaṃ mārttikaṃ yantraṃ kṛtvā tasya ekabhittau vitastivistaraṃ dvāraṃ dvārapiṇḍikādhaḥ aṣṭādaśāṅgulamānaṃ dvārāntaraṃ ca kuryāt | [RRSBoṬ zu RRS, 10, 38.2 10]
dvārordhvabhāge aṅguṣṭhatarjanyor madhyavat vistṛtāṃ bhittiṃ sthāpayitvā tadupari tadvadvistṛtaṃ dvāramanyat vidadhyāt tataḥ iṣṭakayā dvārasandhiṃ ruddhvā ālipya ca koṣṭhīmaṅgāraiḥ paripūrya dvābhyāṃ bhastrābhyāṃ dhamet | [RRSBoṬ zu RRS, 10, 38.2 11]
bhasmībhūte ca aṅgāre punarapi aṅgāraṃ sattvapātanagolādikaṃ ca pañca pañca kṛtvā ūrdhvadvāreṇa punaḥ punaḥ nikṣipet | [RRSBoṬ zu RRS, 10, 38.2 12]
iyam aṅgārakoṣṭhī kharadravyāṇāṃ sattvapātane śubhā jñeyā | [RRSBoṬ zu RRS, 10, 38.2 13]
{RRSBoṬ zu RRS, 10, 42.3}
pātālakoṣṭhikāmāha dṛḍhabhūmāviti | [RRSBoṬ zu RRS, 10, 42.3 1]
kaṭhinamṛttikāyāṃ vitastimānaṃ vartulaṃ gartam ekaṃ kṛtvā tanmadhye caturaṅgulavistāraṃ caturaṅgulagabhīraṃ gartād bhūpṛṣṭhaparyantayāyivakrākṛtinālasaṃyuktam īṣaducchritaṃ ca gartamanyaṃ kuryāt | [RRSBoṬ zu RRS, 10, 42.3 2]
tataḥ abhyantaragartamadhye pañcarandhrasaṃyuktāṃ mṛccakrīṃ sthāpayitvā aṅgāraiḥ koṣṭhīṃ paripūrya ca ekabhastrayā pradhamet | [RRSBoṬ zu RRS, 10, 42.3 3]
mṛdudravyāṇāṃ sattvapātanārtham iyaṃ pātālakoṣṭhīti jñeyamiti niṣkarṣaḥ | [RRSBoṬ zu RRS, 10, 42.3 4]
{RRSBoṬ zu RRS, 10, 44.3}
gārakoṣṭhīmāha dvādaśeti | [RRSBoṬ zu RRS, 10, 44.3 1]
dvādaśāṅgulagabhīrā prādeśapramāṇavistāraviśiṣṭā koṣṭhī ekā kāryā tasyā ūrdhvaṃ caturaṅgule valayākāram ālavālam ekaṃ dattvā tadupari bahucchidrāṃ cakrīṃ nidhāya aṅgāraṃ nikṣipya ca vaṅkanālena pradhamet iti | [RRSBoṬ zu RRS, 10, 44.3 2]
mṛṣṭalohavināśinī śodhitalauhamāriṇī ityarthaḥ | [RRSBoṬ zu RRS, 10, 44.3 3]
{RRSBoṬ zu RRS, 10, 45.3}
gārakoṣṭhikāyāṃ vaṅkanālam ityuktaṃ kiṃ tat vaṅkanālam ityāśaṃsāyāmāha mūṣāmṛdbhiriti | [RRSBoṬ zu RRS, 10, 45.3 1]
śarkarādīnām anyatamābhiḥ mūṣopayogimṛdbhiḥ aratnipramitaṃ dṛḍhaṃ nālaṃ kṛtvā tanmukhe pañcāṅgulapramāṇam adhomukhaṃ nālam ekaṃ yojayet dṛḍhadhmānāya tad vaṅkanālaṃ veditavyam | [RRSBoṬ zu RRS, 10, 45.3 2]
{RRSBoṬ zu RRS, 10, 56.2}
kukkuṭapuṭamāha puṭamiti | [RRSBoṬ zu RRS, 10, 56.2 1]
vitastidvitayocchrayaṃ hastapramāṇonnatam | [RRSBoṬ zu RRS, 10, 56.2 2]
tāvacca talavistīrṇaṃ adhobhāge'pi hastapramāṇavistṛtam | [RRSBoṬ zu RRS, 10, 56.2 3]
etattu bhūmerupari eva kāryaṃ na tu gartaṃ khanitvā | [RRSBoṬ zu RRS, 10, 56.2 4]
{RRSBoṬ zu RRS, 10, 57.2}
baddhvā mūṣāyāṃ ruddhvetyarthaḥ | [RRSBoṬ zu RRS, 10, 57.2 1]
sūtārkabhasmārthaṃ rasabhasmārthaṃ tāmrabhasmārthaṃ ca | [RRSBoṬ zu RRS, 10, 57.2 2]
{RRSBoṬ zu RRS, 10, 62.2}
vahnimitrāḥ mūṣāḥ dīrghakālaṃ vahninā sahāvasthānāt asyā vahnimitratvaṃ jñātavyam | [RRSBoṬ zu RRS, 10, 62.2 1]
spaṣṭamanyat | [RRSBoṬ zu RRS, 10, 62.2 2]
{RRSBoṬ zu RRS, 10, 71.1}
tumbinī kaṭutumbī saralakāṣṭhaṃ vā | [RRSBoṬ zu RRS, 10, 71.1 1]
{RRSBoṬ zu RRS, 10, 77.2}
amlīkaṃ tintiḍīphalam | [RRSBoṬ zu RRS, 10, 77.2 1]
{RRSBoṬ zu RRS, 10, 78.1}
rasapattrikā kapitthāmlam | [RRSBoṬ zu RRS, 10, 78.1 1]
{RRSBoṬ zu RRS, 10, 84.2}
nīlakaḥ bhallātakaḥ | [RRSBoṬ zu RRS, 10, 84.2 1]
{RRSBoṬ zu RRS, 10, 86.1}
uttamakaṇṭikā eraṇḍaviśeṣaḥ vāgā bhereṇḍā jāmālagoṭā iti ca bhāṣā yadvā uttamakaṇṭikā | [RRSBoṬ zu RRS, 10, 86.1 1]
{RRSBoṬ zu RRS, 10, 88.2}
karpūragandhinī karpūragandhiharidrāviśeṣaḥ | [RRSBoṬ zu RRS, 10, 88.2 1]
{RRSBoṬ zu RRS, 10, 93}
kācaḥ mṛttikāviśeṣaḥ sa ca kṣārarasaḥ uṣṇavīryaḥ añjanāddṛṣṭikārakaḥ viḍākhyalavaṇo vā | [RRSBoṬ zu RRS, 10, 93 1]
śiprā śuktiviśeṣaḥ ityarthaḥ | [RRSBoṬ zu RRS, 10, 93 2]
{RRSBoṬ zu RRS, 11, 24.2}
parpaṭyādi sapta kañcukānāṃ saṃjñāḥ tatra parpaṭīsadṛśaśoṣakatvāt parpaṭī parpaṭī yathā śoṣiṇī grāhiṇī ca pāradasya parpaṭyākhyakañcuko'pi naradehe tatkriyājananī vidārakatvāt pāṭanī malabhedakatvād bhedinī śārīradhātūnāṃ dravatvasaṃpādanād drāvī doṣavardhakatvāt malakarī andhatvajananād andhakārī dhvāṅkṣo yathā karkaśasvaro bhavati tathā svarapāruṣyajananād dhvāṅkṣīti jñeyam | [RRSBoṬ zu RRS, 11, 24.2 1]
{RRSBoṬ zu RRS, 11, 40.1}
śampākaḥ āragvadhaḥ | [RRSBoṬ zu RRS, 11, 40.1 1]
{RRSBoṬ zu RRS, 11, 67.2}
ābhāsabandhamāha puṭita iti | [RRSBoṬ zu RRS, 11, 67.2 1]
dhātumūlādyaiḥ prāguktasvarṇādidhātubhistathā sarpākṣyādimūlikābhiḥ bhāvitaḥ puṭitaśca rasaḥ guṇavaikṛteḥ dravyāntarasaṃyogena svābhāvikaguṇaviparyayāt svabhāvatāṃ svābhāvikaguṇādikaṃ muktvā yogaṃ yogavāhitāṃ yāti sa ābhāsaḥ kathyate iti śeṣaḥ | [RRSBoṬ zu RRS, 11, 67.2 2]
{RRSBoṬ zu RRS, 11, 70.2}
kṣārabandhamāha śaṅkheti | [RRSBoṬ zu RRS, 11, 70.2 1]
saṃsādhitaḥ mardanapuṭanādibhiḥ susampāditaḥ | [RRSBoṬ zu RRS, 11, 70.2 2]
spaṣṭam anyat | [RRSBoṬ zu RRS, 11, 70.2 3]
{RRSBoṬ zu RRS, 11, 71.2}
khoṭabandhamāha bandha iti | [RRSBoṬ zu RRS, 11, 71.2 1]
khoṭatāṃ vahnistho'pi anuḍḍayanasvabhāvatāṃ yaduktam | [RRSBoṬ zu RRS, 11, 71.2 2.1]
agnimadhye yadā tiṣṭhet khoṭabaddhasya lakṣaṇam | [RRSBoṬ zu RRS, 11, 71.2 2.2]
iti | [RRSBoṬ zu RRS, 11, 71.2 2.3]
dhmāto dhmātaḥ bhastrayā punaḥ punar ādhmāpita ityarthaḥ kṣayaṃ vrajet dravyāntareṇa saha ekībhāvāt adarśanatāṃ gacchedityarthaḥ | [RRSBoṬ zu RRS, 11, 71.2 3]
{RRSBoṬ zu RRS, 11, 73.2}
yogoktaphaladāyakaḥ yasmin yoge sa prayojyaḥ tasya phalautkarṣyaprada ityarthaḥ athavā svedanamardanārthaṃ gṛhītakalkadravyāṇām upayoge yat phalaṃ tatphalaprada ityarthaḥ | [RRSBoṬ zu RRS, 11, 73.2 1]
{RRSBoṬ zu RRS, 11, 74.2}
kajjalībandhamāha kajjalīti | [RRSBoṬ zu RRS, 11, 74.2 1]
suślakṣṇā cikkaṇā | [RRSBoṬ zu RRS, 11, 74.2 2]
tattadyogena saṃyuktā rasagandhakaśodhakadravyasaṃyogena śuddhā ityarthaḥ | [RRSBoṬ zu RRS, 11, 74.2 3]
{RRSBoṬ zu RRS, 11, 76.2}
nirjīvabandhamāha jīrṇābhraka iti | [RRSBoṬ zu RRS, 11, 76.2 1]
jīrṇābhrakaḥ grāsīkṛtābhra ityarthaḥ | [RRSBoṬ zu RRS, 11, 76.2 2]
parijīrṇagandhaḥ samyaggrāsitagandhaka ityarthaḥ | [RRSBoṬ zu RRS, 11, 76.2 3]
akhileti | [RRSBoṬ zu RRS, 11, 76.2 4]
akhilānāṃ sarveṣāṃ lohānāṃ svarṇādīnāmityarthaḥ mauliḥ śirobhūṣaṇasvarūpaḥ sarvalohopayoge ye guṇā bhavanti tebhyo'pyadhikaguṇaprada ityarthaḥ | [RRSBoṬ zu RRS, 11, 76.2 5]
vahniyoge'pi nirgamanāsāmarthyāt asya nirjīvatvaṃ bodhyam | [RRSBoṬ zu RRS, 11, 76.2 6]
{RRSBoṬ zu RRS, 11, 79.3}
śṛṅkhalābandhamāha vajrādīti | [RRSBoṬ zu RRS, 11, 79.3 1]
vajrādinihataḥ hīrakādisahayogena māritaḥ sūtaḥ tadvā samaḥ samaparimitaḥ aparaśca hataḥ prakārāntareṇa māritaḥ sūtaḥ śṛṅkhalābaddhasūtaḥ ubhayor mardanād iti śeṣaḥ | [RRSBoṬ zu RRS, 11, 79.3 2]
citraprabhāvām alaukikasāmarthyāṃ vegena vyāptiṃ śṛṅkhalābandhasūtasya dehe iti śeṣaḥ | [RRSBoṬ zu RRS, 11, 79.3 3]
{RRSBoṬ zu RRS, 11, 80.2}
drutibandhamāha yukta iti | [RRSBoṬ zu RRS, 11, 80.2 1]
bāhyadrutibhiḥ rasasya dravatvasampādakakriyāviśeṣaiḥ yuktaḥ api bandhaṃ gataḥ bandhanatāṃ prāptaḥ vā athavā bhasitasvarūpaḥ bhasmībhūtaḥ sūtaḥ drutibaddhanāmā jñeyaḥ | [RRSBoṬ zu RRS, 11, 80.2 2]
saḥ drutibaddhasūtaḥ rājikā rāī iti khyātaḥ raktavarṇasarṣapaviśeṣaḥ tasyāḥ pādamitaḥ caturthabhāgaparimitaḥ | [RRSBoṬ zu RRS, 11, 80.2 3]
{RRSBoṬ zu RRS, 11, 88.2}
agnibandhamāha kevala iti | [RRSBoṬ zu RRS, 11, 88.2 1]
kevalaḥ dravyāntarāsaṃyukta ityarthaḥ | [RRSBoṬ zu RRS, 11, 88.2 2]
yogayuktaḥ dravyāntarasaṃyuktaḥ | [RRSBoṬ zu RRS, 11, 88.2 3]
dhmātaḥ agnau saṃtaptaḥ | [RRSBoṬ zu RRS, 11, 88.2 4]
akṣīṇaḥ agnitāpe'pi yathāmātrāyāṃ sthitaḥ na tu kiṃcid apyūnaḥ | [RRSBoṬ zu RRS, 11, 88.2 5]
khecaratvādikṛt mukhe dhṛtaḥ nabhogatisāmarthyapradaḥ ityarthaḥ | [RRSBoṬ zu RRS, 11, 88.2 6]
uddeśagranthe jalabandho'gnibandhaśca susaṃskṛtakṛtābhidhaḥ ityanena agnibandhānantaraṃ mahābandhācca prāk susaṃskṛtakṛtākhyabandhāntarasya samullekho vidyate vivaraṇagranthe tu tadullekhādarśanāt bandhaḥ saḥ lipikarapramādāt pramādāntarādvā adarśanatāṃ gata iti manye | [RRSBoṬ zu RRS, 11, 88.2 7]
kiṃca susaṃskṛtakṛtābhidhaḥ ityasya agnibandhasya viśeṣaṇatvamapi na yujyate tathātve bandhasya caturviṃśatisaṃkhyatvāt pañcaviṃśatisaṃkhyākān rasabandhān pracakṣmahe iti pratijñāhānyāpatteriti | [RRSBoṬ zu RRS, 11, 88.2 8]
{RRSBoṬ zu RRS, 11, 92.1}
nibiḍaḥ nonnatānataḥ samānasarvāvayavaḥ ityarthaḥ | [RRSBoṬ zu RRS, 11, 92.1 1]
{RRSBoṬ zu RRS, 11, 92.2}
nirbandhaḥ yathāyatham asaṃpāditabandhanakriyaḥ cet kṣaṇāt dravati agnau iti śeṣaḥ | [RRSBoṬ zu RRS, 11, 92.2 1]
