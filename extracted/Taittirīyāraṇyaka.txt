{TĀ, 2, 1}
om saha vai devānām ca asurāṇām ca yajñau pratatau āstām | [TĀ, 2, 1 717165_1]
vayam svargam lokam eṣyāmaḥ vayam eṣyāmaḥ iti | [TĀ, 2, 1 717165_2]
te asurāḥ saṃnahya sahasā eva acaran brahmacaryeṇa tapasā eva devāḥ | [TĀ, 2, 1 717165_3]
te asurāḥ amuhyan | [TĀ, 2, 1 717165_4]
te na prājānan | [TĀ, 2, 1 717165_5]
te parābhavan | [TĀ, 2, 1 717165_6]
te na svargam lokam āyan | [TĀ, 2, 1 717165_7]
prasṛtena vai yajñena devāḥ svargam lokam āyan | [TĀ, 2, 1 717165_8]
a prasṛtena asurān parābhāvayan | [TĀ, 2, 1 717165_9]
prasṛtaḥ ha vai yajña upavītinaḥ yajñaḥ a prasṛtaḥ an upavītinaḥ | [TĀ, 2, 1 717166_1]
yat kim ca brāhmaṇaḥ yajña upavītī adhīte yajate eva tat | [TĀ, 2, 1 717166_2]
tasmāt yajña upavītī eva adhīyīta yājayet yajeta vā yajñasya prasṛtyai | [TĀ, 2, 1 717167_1]
ajinam vāsaḥ vā dakṣiṇatas upavīya dakṣiṇam bāhum uddharate avadhatte savyam iti | [TĀ, 2, 1 717169_1]
yajñopavītam etat eva | [TĀ, 2, 1 717169_2]
{TĀ, 2, 2}
rakṣāṃsi havā puronuvāke tapaḥ ugram atiṣṭhanta | [TĀ, 2, 2 717170_1]
tān prajāpatiḥ vareṇa upāmantrayata | [TĀ, 2, 2 717170_2]
tāni varam avṛṇīta ādityaḥ naḥ yoddhā iti | [TĀ, 2, 2 717170_3]
tān prajāpatiḥ abravīt yodhayadhvam iti | [TĀ, 2, 2 717170_4]
tasmāt uttiṣṭhantam havā tāni rakṣāṃsi ādityam yodhayanti yāvat astam anvagāt | [TĀ, 2, 2 717170_5]
gāyatriyā | [TĀ, 2, 2 717170_6]
tāni havā etāni rakṣāṃsi gāyatriyā abhimantritena ambhasā śāmyanti | [TĀ, 2, 2 717170_7]
tat u ha vai ete brahma vādinaḥ pūrva abhimukhāḥ saṃdhyāyām gāyatriyā abhimantritāḥ āpaḥ ūrdhvam vikṣipanti | [TĀ, 2, 2 717171_1]
tāḥ etāḥ āpaḥ vajrībhūtvā tāni rakṣāṃsi mandeha aruṇe dvīpe prakṣipanti | [TĀ, 2, 2 717171_2]
yat pradakṣiṇam prakramanti tena pāpmānam avadhūnvanti | [TĀ, 2, 2 717172_1]
udyantam astam yantam ādityam abhidhyāyan kurvan brāhmaṇaḥ vidvān sakalam bhadram aśnute asau ādityaḥ brahma iti | [TĀ, 2, 2 717173_1]
brahmā eva san brahma apyeti yaḥ evam veda | [TĀ, 2, 2 717174_1]
{TĀ, 2, 3}
yad devā devaheḍanaṃ devāsaś cakṛmā vayam | [TĀ, 2, 3 1.1]
ādityās tasmān mā muñcatartasyartena mām iti | [TĀ, 2, 3 1.2]
devā jīvanakāmyā yad vācānṛtam ūdima | [TĀ, 2, 3 2.1]
tasmān na iha muñcata viśve devāḥ sajoṣasaḥ | [TĀ, 2, 3 2.2]
ṛtena dyāvāpṛthivī ṛtena tvaṃ sarasvati | [TĀ, 2, 3 3.1]
kṛtān naḥ pāhy enaso yat kiṃcānṛtam ūdima | [TĀ, 2, 3 3.2]
indrāgnī mitrāvaruṇau somo dhātā bṛhaspatiḥ | [TĀ, 2, 3 4.1]
te no muñcantv enaso yad anyakṛtam ārima | [TĀ, 2, 3 4.2]
sajātaśaṃsād uta jāmiśaṃsāj jyāyasaḥ śaṃsād uta vā kanīyasaḥ | [TĀ, 2, 3 5.1]
anādhṛṣṭaṃ devakṛtaṃ yad enas tasmāt tvam asmāñ jātavedo mumugdhi | [TĀ, 2, 3 5.2]
yad vācā yan manasā bāhubhyām ūrubhyām aṣṭhīvadbhyāṃ śiśnair yad anṛtaṃ cakṛmā vayam | [TĀ, 2, 3 6.1]
agnir mā tasmād enaso gārhapatyaḥ pramuñcatu cakṛma yāni duṣkṛtā | [TĀ, 2, 3 6.2]
yena trito arṇavān nirbabhūva yena sūryaṃ tamaso nirmumoca | [TĀ, 2, 3 7.1]
yenendro viśvā ajahād arātīs tenāhaṃ jyotiṣā jyotir ānaśāna ākṣi | [TĀ, 2, 3 7.2]
yat kusīdam apratītaṃ mayeha yena yamasya nidhinā carāmi | [TĀ, 2, 3 8.1]
etat tadagne anṛṇo bhavāmi jīvann eva prati tat te dadhāmi | [TĀ, 2, 3 8.2]
yan mayi mātā yadā pipeṣa yad antarikṣaṃ yad āśasātikramāmi trite devā divi jātā yad āpa imaṃ me varuṇa tat tvā yāmi tvaṃ no agne sa tvaṃ no agne tvam agne ayāsi | [TĀ, 2, 3 9.1]
{TĀ, 2, 4}
yad adīvyannṛṇam ahaṃ babhūvāditsan vā saṃjagara janebhyaḥ | [TĀ, 2, 4 1.1]
agnir mā tasmād indraś ca saṃvidānau pramuñcatām | [TĀ, 2, 4 1.2]
yaddhastābhyāṃ cakara kilbiṣāṇy akṣāṇāṃ vagnum upajighnamānaḥ | [TĀ, 2, 4 2.1]
ugraṃpaśyā ca rāṣṭrabhṛc ca tāny apsarasāv anudattām ṛṇāni | [TĀ, 2, 4 2.2]
ugraṃpaśye rāṣṭrabhṛt kilbiṣāṇi yad akṣavṛttam anudattam etat | [TĀ, 2, 4 3.1]
nen na ṛṇān ṛṇava it samāno yamasya loke adhirajjur āya | [TĀ, 2, 4 3.2]
ava te heﾱa uduttamam imaṃ me varuṇa tattvā yāmi tvaṃ no agne sa tvaṃ no agne | [TĀ, 2, 4 4.1]
saṃkusuko vikusuko nirṛtho yaś ca nisvanaḥ | [TĀ, 2, 4 5.1]
te ye 'smad yakṣmam anāgaso dūrād dūram acīcatam | [TĀ, 2, 4 5.2]
niryakṣmam acīcate kṛtyāṃ nirṛtiṃ ca | [TĀ, 2, 4 6.1]
tena yo 'smat samṛcchātai tam asmai prasuvāmasi | [TĀ, 2, 4 6.2]
duḥśaṃsānuśaṃsābhyāṃ ghaṇenānughaṇena ca | [TĀ, 2, 4 6.3]
tenānyo 'smat samṛcchātai tam asmai prasuvāmasi | [TĀ, 2, 4 6.4]
saṃ varcasā payasā saṃ tanūbhir aganmahi manasā saṃ śivena | [TĀ, 2, 4 7.1]
tvaṣṭā no atra vidadhātu rāyo 'numārṣṭu tanvo yad viliṣṭam | [TĀ, 2, 4 7.2]
kṛtyāṃ nirṛtiṃ ca pañca ca | [TĀ, 2, 4 7.3]
{TĀ, 2, 7}
vātaraśanā ha vā ṛṣayaḥ śramaṇā ūrdhvamanthino babhūvus tān ṛṣayo 'rtham āyaṃs te nilāyam acaraṃs te 'nupraviśuḥ kūśmāṇḍāni tāṃs teṣv anvāvindañchraddhayā ca tapasā ca | [TĀ, 2, 7 1]
tān ṛṣayo 'bruvan kathā nilāyaṃ caratheti ta ṛṣīn abruvan namo vo 'stu bhagavanto 'smin dhāmni kena vaḥ saparyāmeti tān ṛṣayo 'bruvan pavitraṃ no brūta yenārepasaḥ syāmeti ta etāni sūktāny apaśyan | [TĀ, 2, 7 2]
yad devā devaheḍanaṃ yad adīvyann ṛṇam ahaṃ babhūvāyuṣṭe viśvato dadhad ity etair ājyaṃ juhuta vaiśvānarāya prativedayāma ity upatiṣṭhata yad arvācīnam eno bhrūṇahatyāyās tasmān mokṣyadhva iti | [TĀ, 2, 7 3]
ta etair ajuhavus te 'repaso 'bhavan | [TĀ, 2, 7 4]
karmādiṣv etair juhuyāt pūto devalokān samaśnute | [TĀ, 2, 7 5]
{TĀ, 2, 8}
kūśmāṇḍaiḥ juhuyāt yaḥ a pūtaḥ iva manyeta | [TĀ, 2, 8 717213_1]
yathā stenaḥ yathā bhrūṇa hā evam eṣa bhavati yaḥ ayonau retaḥ siñcati | [TĀ, 2, 8 717214_1]
yat arvācīnam enaḥ bhrūṇahatyāyāḥ tasmāt mucyate | [TĀ, 2, 8 717215_1]
yāvat enaḥ dīkṣām upaiti dīkṣitaḥ etaiḥ satati juhoti | [TĀ, 2, 8 717216_1]
saṃvatsaram dīkṣitaḥ bhavati | [TĀ, 2, 8 717217_1]
saṃvatsarāt eva ātmānam punīte | [TĀ, 2, 8 717217_2]
māsam dīkṣitaḥ bhavati | [TĀ, 2, 8 717218_1]
yaḥ māsaḥ sa saṃvatsaraḥ | [TĀ, 2, 8 717218_2]
saṃvatsarāt eva ātmānam punīte | [TĀ, 2, 8 717218_3]
caturviṃśatim rātrīḥ dīkṣitaḥ bhavati | [TĀ, 2, 8 717218_4]
caturviṃśatiḥ ardha māsāḥ saṃvatsaraḥ | [TĀ, 2, 8 717218_5]
saṃvatsarāt eva ātmānam punīte | [TĀ, 2, 8 717218_6]
dvādaśa rātrīḥ dīkṣitaḥ bhavati | [TĀ, 2, 8 717218_7]
dvādaśa māsāḥ saṃvatsaraḥ | [TĀ, 2, 8 717218_8]
saṃvatsarāt eva ātmānam punīte | [TĀ, 2, 8 717218_9]
ṣaḍ rātrīḥ dīkṣitaḥ bhavati | [TĀ, 2, 8 717218_10]
ṣaṣ vai ṛtavaḥ saṃvatsaraḥ | [TĀ, 2, 8 717218_11]
saṃvatsarāt eva ātmānam punīte | [TĀ, 2, 8 717218_12]
tisraḥ rātrīḥ dīkṣitaḥ bhavati | [TĀ, 2, 8 717218_13]
tri padā gāyatrī | [TĀ, 2, 8 717218_14]
gāyatriyāḥ eva ātmānam punīte | [TĀ, 2, 8 717218_15]
na māṃsam aśnīyāt | [TĀ, 2, 8 717219_1]
na striyam upeyāt | [TĀ, 2, 8 717219_2]
na upari āsīta | [TĀ, 2, 8 717219_3]
jugupseta anṛtāt | [TĀ, 2, 8 717219_4]
payaḥ brāhmaṇasya vratam yavāguḥ rājanyasya āmikṣā vaiśyasya | [TĀ, 2, 8 717220_1]
atha u saumye api adhvare etat vratam brūyāt yadi manyeta upadasyāmi iti | [TĀ, 2, 8 717221_1]
odanam dhānāḥ saktūn ghṛtam iti anuvratayet ātmanaḥ an upadāsāya | [TĀ, 2, 8 717222_1]
{TĀ, 2, 9}
ajān ha vai pṛśnīṃs tapasyamānān brahma svayaṃbhv abhyānarṣat tad ṛṣayo 'bhavan tad ṛṣīṇām ṛṣitvaṃ tāṃ devatām upātiṣṭhanta yajñakāmās ta etaṃ brahmayajñam apaśyan tam āharan tenāyajanta | [TĀ, 2, 9 1]
yad ṛco 'dhyagīṣata tāḥ payaāhutayo devānām abhavan yad yajūṃṣi ghṛtāhutayo yat sāmāni somāhutayo yad atharvāṅgiraso madhvāhutayo yad brāhmaṇānītihāsān purāṇāni kalpān gāthā nārāśaṃsīr medāhutayo devānām abhavan tābhiḥ kṣudhaṃ pāpmānam apāghnann apahatapāpmāno devāḥ svargaṃ lokam āyan brahmaṇaḥ sāyujyam ṛṣayo 'gacchan | [TĀ, 2, 9 2]
{TĀ, 2, 10}
pañca vai ete mahāyajñāḥ satati pratāyante satati saṃtiṣṭhante devayajñaḥ pitṛyajñaḥ bhūtayajñaḥ manuṣyayajñaḥ brahmayajñaḥ iti | [TĀ, 2, 10 717225_1]
yat agnau juhoti api samidham tat devayajñaḥ saṃtiṣṭhate | [TĀ, 2, 10 717226_1]
yat pitṛbhyaḥ svadhākaroti api apaḥ tat pitṛyajñaḥ saṃtiṣṭhate | [TĀ, 2, 10 717227_1]
yat bhūtebhyaḥ balim harati tat bhūtayajñaḥ saṃtiṣṭhate | [TĀ, 2, 10 717228_1]
yat brāhmaṇebhyaḥ annam dadāti tat manuṣyayajñaḥ saṃtiṣṭhate | [TĀ, 2, 10 717229_1]
yat svādhyāyam adhīyīta ekām api ṛcam yajuḥ sāma vā tat brahmayajñaḥ saṃtiṣṭhate | [TĀ, 2, 10 717230_1]
yat ṛcaḥ adhīte payasaḥ kūlyāḥ asya pitṝn svadhāḥ abhivahanti yat yajūṃṣi ghṛtasya kūlyāḥ yat sāmāni somaḥ ebhyaḥ pavate yat atharva aṅgirasaḥ madhoḥ kūlyāḥ | [TĀ, 2, 10 717231_1]
yat brāhmaṇāni itihāsān purāṇāni kalpān gāthāḥ nārāśaṃsīḥ medasaḥ kūlyāḥ asya pitṝn svadhāḥ abhivahanti | [TĀ, 2, 10 717231_2]
yat ṛcaḥ adhīte payaḥ āhutibhiḥ eva tat devān tarpayati yat yajūṃṣi ghṛta āhutibhiḥ yat sāmāni soma āhutibhiḥ yat atharva aṅgirasaḥ madhu āhutibhiḥ | [TĀ, 2, 10 717232_1]
yat brāhmaṇāni itihāsān purāṇāni kalpān gāthāḥ nārāśaṃsīḥ medaḥ āhutibhiḥ eva tat devān tarpayati | [TĀ, 2, 10 717232_2]
te enam tṛptāḥ āyuṣā tejasā varcasā śriyā yaśasā brahmavarcasena annādyena ca tarpayanti | [TĀ, 2, 10 717232_3]
{TĀ, 2, 11}
brahmayajñena yakṣyamāṇaḥ prācyām diśi grāmāt a chadiḥ darśaḥ udīcyām prāc udīcyām vā udite āditye dakṣiṇatas upaviśya hastau avanijya tris ācāmet dvis parimṛjya sakṛt upaspṛśya śiraḥ cakṣuṣī nāsike śrotre hṛdayam ālabhya | [TĀ, 2, 11 717233_1]
yat tris ācāmati tena ṛcaḥ prīṇāti yat dvis parimṛjati tena yajūṃṣi yat yat sakṛt sakṛt upaspṛśati upaspṛśati tena tena sāmāni sāmāni | [TĀ, 2, 11 717234_1]
savyam pāṇim pādau prokṣati yat śiraḥ cakṣuṣī nāsike śrotre hṛdayam hṛdayam ālabhate atharva aṅgirasaḥ brāhmaṇāni itihāsān purāṇāni kalpān gāthāḥ nārāśaṃsīḥ prīṇāti | [TĀ, 2, 11 717234_2]
darbhāṇām mahat upastīrya upastham kṛtvā prāṅ āsīnaḥ svādhyāyam adhīyīta | [TĀ, 2, 11 717235_1]
apām vai eṣaḥ oṣadhīnām rasaḥ yat darbhāḥ | [TĀ, 2, 11 717235_2]
sarasam eva brahma kurute | [TĀ, 2, 11 717235_3]
dakṣiṇa uttarau pāṇī pādau kṛtvā sa pavitrau om iti pratipadyate | [TĀ, 2, 11 717236_1]
etat vai yajuḥ | [TĀ, 2, 11 717236_2]
trayīm vidyām prati eṣā vāc | [TĀ, 2, 11 717236_3]
etat paramam akṣaram | [TĀ, 2, 11 717236_4]
tat etat ṛcā abhyuktam ṛcaḥ akṣare parame vyoman yasmin devāḥ adhi viśve niṣeduḥ yaḥ tat na veda kim ṛcā kariṣyati ye id tat viduḥ te ime samāsate iti | [TĀ, 2, 11 717237_1]
trīn eva prāyuṅkta | [TĀ, 2, 11 717239_1]
bhūḥ bhuvaḥ svar iti āha | [TĀ, 2, 11 717239_2]
etat vai vācaḥ satyam | [TĀ, 2, 11 717239_3]
yat eva vācaḥ satyam tat prāyuṅkta | [TĀ, 2, 11 717239_4]
atha sāvitrīm gāyatrīm tris anvāha pacchas ardharcaśaḥ an avānam | [TĀ, 2, 11 717240_1]
savitā śriyaḥ prasavitā | [TĀ, 2, 11 717240_2]
śriyam eva āpnoti | [TĀ, 2, 11 717240_3]
atha u prajñātayā eva pratipadā chandāṃsi pratipadyate | [TĀ, 2, 11 717240_4]
{TĀ, 2, 12}
grāme manasā svādhyāyam adhīyīta divā naktam vā iti ha sma āha śaucaḥ āhneyaḥ | [TĀ, 2, 12 717242_1]
uta araṇye abalaḥ uta vācā uta tiṣṭhan uta vrajan uta āsīnaḥ uta śayānaḥ adhīyīta eva svādhyāyam | [TĀ, 2, 12 717243_1]
tapasvī puṇyaḥ bhavati yaḥ evam vidvān svādhyāyam adhīte | [TĀ, 2, 12 717243_2]
namaḥ brahmaṇe | [TĀ, 2, 12 717244_1]
namaḥ astu agnaye | [TĀ, 2, 12 717244_2]
namaḥ pṛthivyai | [TĀ, 2, 12 717244_3]
namaḥ oṣadhībhyaḥ | [TĀ, 2, 12 717244_4]
namaḥ vāce | [TĀ, 2, 12 717245_1]
namaḥ vācaspataye | [TĀ, 2, 12 717245_2]
namaḥ viṣṇave bṛhate karomi | [TĀ, 2, 12 717245_3]
{TĀ, 2, 13}
madhyandine prabalam adhīyīta | [TĀ, 2, 13 717246_1]
asau khalu vāva eṣa ādityaḥ yat brāhmaṇaḥ | [TĀ, 2, 13 717246_2]
tasmāt tarhi tekṣṇiṣṭham tapati | [TĀ, 2, 13 717246_3]
tat eṣā abhyuktā | [TĀ, 2, 13 717246_4]
citram devānām udagāt anīkam cakṣuḥ mitrasya varuṇasya agneḥ āprāḥ dyāvāpṛthivī antarikṣam sūryaḥ ātmā jagataḥ tasthuṣaḥ ca iti | [TĀ, 2, 13 717247_1]
sa vai eṣa yajñaḥ sadyas pratāyate sadyas saṃtiṣṭhate | [TĀ, 2, 13 717249_1]
tasya prāk sāyam avabhṛthaḥ | [TĀ, 2, 13 717249_2]
namaḥ brahmaṇe iti paridhānīyām tris anvāha | [TĀ, 2, 13 717250_1]
apaḥ upaspṛśya gṛhān eti | [TĀ, 2, 13 717251_1]
tatas yat kim ca dadāti sā dakṣiṇā | [TĀ, 2, 13 717251_2]
{TĀ, 2, 14}
tasya etasya yajñasya meghaḥ havirdhānam vidyut agniḥ varṣam haviḥ stanayitnuḥ vaṣaṭkāraḥ | [TĀ, 2, 14 717252_1]
yat avasphūrjati saḥ anuvaṣaṭkāraḥ | [TĀ, 2, 14 717252_2]
vāyuḥ ātmā | [TĀ, 2, 14 717252_3]
amāvāsyā sviṣṭakṛt | [TĀ, 2, 14 717252_4]
yaḥ evam vidvān meghe varṣati vidyotamāne stanayati avasphūrjati pavamāne vāyau amāvāsyāyām svādhyāyam adhīte tapaḥ eva tat tapyate | [TĀ, 2, 14 717253_1]
tapaḥ hi svādhyāyaḥ iti | [TĀ, 2, 14 717253_2]
uttamam nākam rohati | [TĀ, 2, 14 717254_1]
uttamaḥ samānānām bhavati | [TĀ, 2, 14 717254_2]
yāvantam ha vai imām vittasya pūrṇām dadat svargam lokam jayati tāvantam lokam jayati bhūyāṃsam ca akṣayyam ca | [TĀ, 2, 14 717254_3]
apa punarmṛtyum jayati | [TĀ, 2, 14 717254_4]
brahmaṇaḥ sāyujyam gacchati | [TĀ, 2, 14 717254_5]
{TĀ, 2, 15}
tasya vai etasya yajñasya dvau anadhyāyā yat ātmā aśuciḥ yat deśaḥ | [TĀ, 2, 15 717255_1]
samṛddhiḥ daivatāni | [TĀ, 2, 15 717256_1]
yaḥ evam vidvān mahārātre uṣasi udite vrajan tiṣṭhan āsīnaḥ śayānaḥ araṇye grāme vā yāvattarasam svādhyāyam adhīte sarvān lokān jayati sarvān lokān anṛṇaḥ anusaṃcarati | [TĀ, 2, 15 717257_1]
tat eṣā abhyuktā | [TĀ, 2, 15 717257_2]
anṛṇāḥ asmin anṛṇāḥ parasmin tṛtīye loke anṛṇāḥ syāma ye deva yānāḥ uta pitṛyāṇāḥ sarvān pathaḥ anṛṇāḥ ākṣīyema iti | [TĀ, 2, 15 717258_1]
agnim vai jātam pāpmā jagrāha | [TĀ, 2, 15 717260_1]
tam devāḥ āhutībhiḥ pāpmānam apāghnan āhutīnām yajñena yajñasya dakṣiṇābhiḥ dakṣiṇānām brāhmaṇena brāhmaṇasya chandobhiḥ chandasām svādhyāyena | [TĀ, 2, 15 717260_2]
apahata pāpmā svādhyāyaḥ | [TĀ, 2, 15 717260_3]
deva pavitram vai etat | [TĀ, 2, 15 717260_4]
tam yaḥ anūtsṛjati a bhāgaḥ vāci bhavati a bhāgaḥ nāke | [TĀ, 2, 15 717260_5]
tat eṣā abhyuktā | [TĀ, 2, 15 717260_6]
yaḥ tityāja sakhi vidam sakhāyam na tasya vāci api bhāgaḥ asti yat īm śṛṇoti alakam śṛṇoti na hi praveda sukṛtasya panthām iti | [TĀ, 2, 15 717261_1]
tasmāt svādhyāyaḥ adhyetavyaḥ | [TĀ, 2, 15 717263_1]
yam yam kratum adhīte tena tena asya iṣṭam bhavati | [TĀ, 2, 15 717263_2]
agneḥ vāyoḥ ādityasya sāyujyam gacchati | [TĀ, 2, 15 717263_3]
tat eṣā abhyuktā | [TĀ, 2, 15 717263_4]
ye arvāṅ uta vā purāṇe vedam vidvāṃsam abhitas vadanti ādityam eva te parivadanti sarve agnim dvitīyam tṛtīyam ca haṃsam iti | [TĀ, 2, 15 717264_1]
yāvatīḥ vai devatāḥ tāḥ sarvāḥ veda vidi brāhmaṇe vasanti | [TĀ, 2, 15 717265_1]
tasmāt brāhmaṇebhyaḥ veda vidbhyaḥ dive dive namaskuryāt | [TĀ, 2, 15 717265_2]
na aślīlam kīrtayet | [TĀ, 2, 15 717265_3]
etāḥ eva devatāḥ prīṇāti | [TĀ, 2, 15 717265_4]
{TĀ, 2, 16}
ricyate iva vā eṣa preva ricyate yo yājayati prati vā gṛhṇāti yājayitvā pratigṛhya vānaśnan triḥ svādhyāyaṃ vedam adhīyīta | [TĀ, 2, 16 1]
trirātraṃ vā sāvitrīṃ gāyatrīm anvātirecayati | [TĀ, 2, 16 2]
varo dakṣiṇāvareṇaiva varaṃ spṛṇoty ātmā hi varaḥ | [TĀ, 2, 16 3]
{TĀ, 2, 17}
duhe ha vā eṣa chandāṃsi yo yājayati sa yena yajñakratunā yājayet so 'raṇyaṃ parītya śucau deśe svādhyāyam evainam adhīyann āsīta | [TĀ, 2, 17 1]
tasyānaśanaṃ dīkṣā sthānam upasada āsanaṃ sutyā vāg juhūr mana upabhṛd dhṛtir dhruvā prāṇo haviḥ sāmādhvaryuḥ sa vā eṣa yajñaḥ prāṇadakṣiṇo 'nantadakṣiṇaḥ samṛddhataraḥ | [TĀ, 2, 17 2]
{TĀ, 2, 18}
katidhāvakīrṇī praviśati caturdhety āhur brahmavādino marutaḥ prāṇair indraṃ balena bṛhaspatiṃ brahmavarcasenāgnim evetareṇa sarveṇa tasyaitāṃ prāyaścittiṃ vidāṃcakāra sudevaḥ kāśyapaḥ | [TĀ, 2, 18 1.1]
yo brahmacāryavakired amāvāsyāyāṃ rātryām agniṃ praṇīyopasamādhāya dvir ājyasyopaghātaṃ juhoti kāmāvakīrṇo 'smy avakīrṇo 'smi kāma kāmāya svāhā kāmābhidrugdho 'smy abhidrugdho 'smi kāma kāmāya svāhety amṛtaṃ vā ājyam amṛtam evātman dhatte | [TĀ, 2, 18 2.1]
hutvā prayatāñjaliḥ kavātiryaṅṅ agnim abhimantrayeta | [TĀ, 2, 18 3.1]
saṃ mā siñcantu marutaḥ sam indraḥ saṃ bṛhaspatiḥ | [TĀ, 2, 18 4.1]
saṃ māyam agniḥ siñcatv āyuṣā ca balena cāyuṣmantaṃ karota meti | [TĀ, 2, 18 4.2]
prati hāsmai marutaḥ prāṇān dadhati pratīndro balaṃ prati bṛhaspatir brahmavarcasaṃ praty agnir itaraḥ sarvaṃ sarvatanur bhūtvā sarvam āyur eti | [TĀ, 2, 18 5.1]
trir abhimantrayeta triṣatyā hi devāḥ | [TĀ, 2, 18 6.1]
yo 'pūta iva manyeta sa itthaṃ juhuyād ittham abhimantrayeta punīta evātmānam āyur evātman dhatte | [TĀ, 2, 18 7.1]
varo dakṣiṇā vareṇaiva varaṃ spṛṇoty ātmā hi varaḥ | [TĀ, 2, 18 8.1]
{TĀ, 2, 19}
bhūḥ prapadye bhuvaḥ prapadye svaḥ prapadye bhūr bhuvaḥ svaḥ prapadye brahma prapadye brahmakośaṃ prapadye 'mṛtaṃ prapadye 'mṛtakośaṃ prapadye caturjālaṃ brahmakośaṃ yaṃ mṛtyur nāvapaśyati taṃ prapadye devān prapadye devapuraṃ prapadye parivṛto varīvṛto brahmaṇā varmaṇāhaṃ tejasā kaśyapasya | [TĀ, 2, 19 1]
yasmai namas tacchiro dharmo mūrdhānaṃ brahmottarā hanur yajño 'dharā viṣṇur hṛdayaṃ saṃvatsaraḥ prajananam aśvinau pūrvapādāv atrir madhyaṃ mitrāvaruṇāv aparapādāv agniḥ pucchasya prathamaṃ kāṇḍaṃ tata indras tataḥ prajāpatir abhayaṃ caturtham | [TĀ, 2, 19 2]
sa vā eṣa divyaḥ śākvaraḥ śiśumāras taṃ ha | [TĀ, 2, 19 3]
ya evaṃ vedāpa punar mṛtyuṃ jayati jayati svargaṃ lokaṃ nādhvani pramīyate nāgnau pramīyate nāpsu pramīyate nānapatyaḥ pramīyate labdhānno bhavati | [TĀ, 2, 19 4]
dhruvas tvam asi dhruvasya kṣitam asi tvaṃ bhūtānām adhipatir asi tvaṃ bhūtānāṃ śreṣṭho 'si tvāṃ bhūtāny upaparyāvartante namas te namaḥ sarvaṃ te namo namaḥ śiśukumārāya namaḥ | [TĀ, 2, 19 5]
{TĀ, 2, 20}
namaḥ prācyai diśe yāś ca devatā etasyāṃ prativasanty etābhyaś ca namaḥ | [TĀ, 2, 20 1.1]
namo dakṣiṇāyai diśo yāś ca devatā etasyāṃ prativasanty etābhyaś ca namo namaḥ pratīcyai diśe yāś ca devatā etasyāṃ prativasanty etābhyaś ca namo nama udīcyai diśo yāś ca devatā etasyāṃ prativasanty etābhyaś ca namo nama ūrdhvāyai diśe yāś ca devatā etasyāṃ prativasanty etābhyaś ca namo namo 'dharāyai diśe yāś ca devatā etasyāṃ prativasanty etābhyaś ca namo namo 'vāntarāyai diśe yāś ca devatā etasyāṃ prativasanty etābhyaś ca namaḥ | [TĀ, 2, 20 2.1]
namo gaṅgāyamunayor madhye ye vasanti te me prasannātmānaś ciraṃ jīvitaṃ vardhayanti namo gaṅgāyamunayor munibhyaś ca namo namo gaṅgāyamunayor munibhyaś ca namaḥ | [TĀ, 2, 20 3.1]
saha rakṣāṃsi yad devāḥ saptadaśa yad adīvyan pañcadaśāyuṣṭe catustriṃśad vaiśvānarāya ṣaḍviṃśatir vātaraśanā ha kūśmāṇḍair ajān ha pañca brahmayajñena grāme madhyandine tasya vai meghas tasya vai dvau ricyate duhe ha katidhāvakīrṇī bhūr namaḥ prācyai viṃśatiḥ | [TĀ, 2, 20 4.1]
namo brahmaṇe namo astv agnaye namaḥ pṛthivyai nama oṣadhībhyaḥ | [TĀ, 2, 20 5.1]
namo vāce namo vācaspataye namo viṣṇave bṛhate karomi | [TĀ, 2, 20 5.2]
{TĀ, 3, 1}
hariḥ om | [TĀ, 3, 1 1.1]
tacchaṃ yor āvṛṇīmahe | [TĀ, 3, 1 1.2]
gātuṃ yajñāya | [TĀ, 3, 1 1.3]
gātuṃ yajñapataye | [TĀ, 3, 1 1.4]
daivī svastir astu naḥ | [TĀ, 3, 1 1.5]
svastir mānuṣebhyaḥ | [TĀ, 3, 1 1.6]
ūrdhvaṃ jigātu bheṣajam | [TĀ, 3, 1 1.7]
śaṃ no astu dvipade | [TĀ, 3, 1 1.8]
śaṃ catuṣpade | [TĀ, 3, 1 1.9]
oṃ cittiḥ sruk | [TĀ, 3, 1 1.10]
cittam ājyam | [TĀ, 3, 1 1.11]
vāg vediḥ | [TĀ, 3, 1 1.12]
ādhītaṃ barhiḥ | [TĀ, 3, 1 1.13]
keto agniḥ | [TĀ, 3, 1 1.14]
vijñātam agniḥ | [TĀ, 3, 1 1.15]
vākpatir hotā | [TĀ, 3, 1 1.16]
mana upavaktā | [TĀ, 3, 1 1.17]
prāṇo haviḥ | [TĀ, 3, 1 1.18]
sāmādhvaryuḥ | [TĀ, 3, 1 1.19]
vācaspate vidhenāman | [TĀ, 3, 1 2.1]
vidhema te nāma | [TĀ, 3, 1 2.2]
vidhes tvam asmākaṃ nāma | [TĀ, 3, 1 2.3]
vācaspatiḥ somaṃ pibatu | [TĀ, 3, 1 2.4]
āsmāsu nṛmṇaṃ dhāt svāhā | [TĀ, 3, 1 2.5]
adhvaryuḥ pañca ca | [TĀ, 3, 1 2.6]
{TĀ, 3, 2}
pṛthivī hotā | [TĀ, 3, 2 1.1]
dyaur adhvaryuḥ | [TĀ, 3, 2 1.2]
rudro 'gnīt | [TĀ, 3, 2 1.3]
bṛhaspatir upavaktā | [TĀ, 3, 2 1.4]
vācaspate vāco vāryeṇa | [TĀ, 3, 2 2.1]
saṃbhṛtatamenāyakṣyase | [TĀ, 3, 2 2.2]
yajamānāya vāryam | [TĀ, 3, 2 2.3]
ā suvas kar asmai | [TĀ, 3, 2 2.4]
vācaspatiḥ somaṃ pibati | [TĀ, 3, 2 2.5]
jajanad indram indriyāya svāhā | [TĀ, 3, 2 2.6]
pṛthivī hotā daśa | [TĀ, 3, 2 3.1]
{TĀ, 5, 1}
devāḥ vai satram āsata ṛddhi parimitam yaśaskāmāḥ | [TĀ, 5, 1 717327_1]
te abruvan yat naḥ prathamam yaśaḥ ṛchāt sarveṣām naḥ tat saha asat iti | [TĀ, 5, 1 717329_1]
teṣām kurukṣetram vediḥ āsīt | [TĀ, 5, 1 717332_1]
tasyai khāṇḍavaḥ dakṣiṇa ardhaḥ āsīt tūrghnam uttara ardhaḥ parīṇah jaghana ardhaḥ maravaḥ utkaraḥ | [TĀ, 5, 1 717333_1]
āsīt | [TĀ, 5, 1 717333_2]
maravaḥ utkaraḥ | [TĀ, 5, 1 717336_1]
teṣām makham vaiṣṇavam yaśaḥ ārchat | [TĀ, 5, 1 717337_1]
tat nyakāmayata | [TĀ, 5, 1 717338_1]
tena apākrāmat | [TĀ, 5, 1 717339_1]
tam devāḥ anvāyan yaśaḥ avarurutsamānāḥ | [TĀ, 5, 1 717340_1]
tasya anvāgatasya savyāt dhanuḥ ajāyata dakṣiṇāt iṣavaḥ | [TĀ, 5, 1 717343_1]
tasmāt iṣu dhanvam puṇya janma | [TĀ, 5, 1 717345_1]
yajña janmā hi | [TĀ, 5, 1 717346_1]
tam ekam santam bahavaḥ an iṣu dhanvāḥ na abhidhṛṣṇuvanti | [TĀ, 5, 1 717348_1]
saḥ asmayata | [TĀ, 5, 1 717349_1]
ekam mā santam bahavaḥ na abhyadharṣiṣuḥ iti | [TĀ, 5, 1 717350_1]
tasya siṣmiyāṇasya tejaḥ apākrāmat | [TĀ, 5, 1 717351_1]
tat devāḥ oṣadhīṣu nyamṛjuḥ | [TĀ, 5, 1 717352_1]
te śyāmākāḥ abhavan | [TĀ, 5, 1 717353_1]
smayākāḥ vai nāma ete | [TĀ, 5, 1 717354_1]
tat smayākānām smayāka tvam | [TĀ, 5, 1 717355_1]
tasmāt dīkṣitena apigṛhya smetavyam tejasaḥ dhṛtyai | [TĀ, 5, 1 717356_1]
sa dhanuḥ pratiṣkabhya atiṣṭhat | [TĀ, 5, 1 717358_1]
tāḥ upadīkāḥ abruvan varam vṛṇāmahai atha vaḥ imam randhayāma yatra kva ca khanāma tat apaḥ abhitṛṇadāma iti | [TĀ, 5, 1 717359_1]
tasmāt upadīkāḥ yatra kva ca khananti tat apaḥ abhitṛndanti | [TĀ, 5, 1 717364_1]
vārevṛtam hi āsām | [TĀ, 5, 1 717365_1]
tasya jyām apyādan | [TĀ, 5, 1 717366_1]
tasya dhanuḥ vipravamāṇam śiraḥ udavartayat | [TĀ, 5, 1 717367_1]
tat dyāvāpṛthivī anuprāvartata | [TĀ, 5, 1 717368_1]
yat prāvartata tat pravargyasya pravargya tvam | [TĀ, 5, 1 717370_1]
yat ghram iti apatat tat gharmasya gharma tvam | [TĀ, 5, 1 717372_1]
mahataḥ vīryam apaptat iti | [TĀ, 5, 1 717373_1]
tat mahāvīrasya mahāvīra tvam | [TĀ, 5, 1 717374_1]
yat asyāḥ samabharan tat saṃrājñaḥ samrāj tvam | [TĀ, 5, 1 717376_1]
tam stṛtam devatāḥ tredhā vyagṛhṇata agniḥ prātaḥsavanam indraḥ mādhyaṃdinam savanam viśve devāḥ tṛtīyasavanam | [TĀ, 5, 1 717377_1]
tena apa śīrṣṇā yajñena yajamānāḥ na āśiṣaḥ avārundhata na suvargam lokam abhyajayan | [TĀ, 5, 1 717382_1]
te devāḥ aśvinau abruvan bhiṣajau vai sthaḥ idam yajñasya śiraḥ pratidhattam iti | [TĀ, 5, 1 717384_1]
tau abrūtām varam vṛṇāvahai grahaḥ eva nau atra api gṛhyatām iti | [TĀ, 5, 1 717387_1]
tābhyām etam āśvinam agṛhṇan | [TĀ, 5, 1 717389_1]
tau etat yajñasya śiraḥ pratyadhattām | [TĀ, 5, 1 717390_1]
yat pravargyaḥ tena sa śīrṣṇā yajñena yajamānāḥ ava āśiṣaḥ arundhata abhi suvargam lokam ajayan | [TĀ, 5, 1 717393_1]
yat pravargyam pravṛṇakti yajñasya eva tat śiraḥ pratidadhāti | [TĀ, 5, 1 717396_1]
tena sa śīrṣṇā yajñena yajamānaḥ ava āśiṣaḥ runddhe | [TĀ, 5, 1 717398_1]
abhi suvargam lokam jayati | [TĀ, 5, 1 717399_1]
tasmāt eṣaḥ āśvina pravayāḥ iva yat pravargyaḥ | [TĀ, 5, 1 717400_1]
{TĀ, 5, 2}
sāvitram juhoti prasūtyai | [TĀ, 5, 2 717402_1]
caturgṛhītena juhoti | [TĀ, 5, 2 717403_1]
catuṣpādaḥ paśavaḥ | [TĀ, 5, 2 717404_1]
paśūn eva avarunddhe | [TĀ, 5, 2 717405_1]
catasraḥ diśaḥ | [TĀ, 5, 2 717406_1]
dikṣu eva pratitiṣṭhati | [TĀ, 5, 2 717407_1]
chandāṃsi devebhyaḥ apākrāman na vaḥ bhāgāni havyam vakṣyāmaḥ iti | [TĀ, 5, 2 717408_1]
tebhyaḥ etat caturgṛhītam adhārayan puronuvākyāyai yājyāyai devatāyai vaṣaṭkārāya | [TĀ, 5, 2 717410_1]
yat caturgṛhītam juhoti chandāṃsi eva tat prīṇāti | [TĀ, 5, 2 717414_1]
tāni asya prītāni devebhyaḥ havyam vahanti | [TĀ, 5, 2 717415_1]
brahma vādinaḥ vadanti hotavyam dīkṣitasya gṛhe na hotavyam iti | [TĀ, 5, 2 717416_1]
yat juhuyāt haviṣkṛtam yajamānam agnau pradadhyāt | [TĀ, 5, 2 717419_1]
yat na juhuyāt yajña paruḥ antariyāt | [TĀ, 5, 2 717421_1]
yajuḥ eva vadet | [TĀ, 5, 2 717422_1]
na haviṣkṛtam yajamānam agnau pradadhāti | [TĀ, 5, 2 717423_1]
na yajña paruḥ antareti | [TĀ, 5, 2 717424_1]
gāyatrī chandāṃsi atyamanyata | [TĀ, 5, 2 717425_1]
tasyai vaṣaṭkāraḥ abhyayya śiraḥ achinat | [TĀ, 5, 2 717426_1]
tasyai dvedhā rasaḥ parāpatat | [TĀ, 5, 2 717427_1]
pṛthivīm ardhaḥ prāviśat paśūn ardhaḥ | [TĀ, 5, 2 717428_1]
yaḥ pṛthivīm prāviśat sa khadiraḥ abhavat | [TĀ, 5, 2 717431_1]
yaḥ paśūn saḥ ajām | [TĀ, 5, 2 717433_1]
yat khādirī abhriḥ bhavati chandasām eva rasena yajñasya śiraḥ saṃbharati | [TĀ, 5, 2 717435_1]
yat audumbarī ūrj vai udumbaraḥ ūrjā eva yajñasya śiraḥ saṃbharati | [TĀ, 5, 2 717438_1]
yat vaiṇavī tejaḥ vai veṇuḥ tejasā eva yajñasya śiraḥ saṃbharati | [TĀ, 5, 2 717441_1]
yat vaikaṅkatī bhās eva avarunddhe | [TĀ, 5, 2 717443_1]
devasya tvā savituḥ prasave iti abhrim ādatte prasūtyai | [TĀ, 5, 2 717444_1]
aśvinoḥ bāhubhyām iti āha | [TĀ, 5, 2 717445_1]
aśvinau hi devānām adhvaryū āstām | [TĀ, 5, 2 717446_1]
pūṣṇaḥ hastābhyām iti āha yatyai | [TĀ, 5, 2 717447_1]
vajraḥ iva vai eṣā yat abhriḥ | [TĀ, 5, 2 717448_1]
abhriḥ asi nāriḥ asi iti āha śāntyai | [TĀ, 5, 2 717450_1]
adhvara kṛt devebhyaḥ iti āha | [TĀ, 5, 2 717451_1]
yajñaḥ vai adhvaraḥ | [TĀ, 5, 2 717452_1]
yajña kṛt devebhyaḥ iti vāva etat āha | [TĀ, 5, 2 717453_1]
uttiṣṭha brahmaṇaspate iti āha | [TĀ, 5, 2 717454_1]
brahmaṇā eva yajñasya śiraḥ acchaiti | [TĀ, 5, 2 717455_1]
praitu brahmaṇaspatiḥ iti āha | [TĀ, 5, 2 717456_1]
pretya eva yajñasya śiraḥ acchaiti | [TĀ, 5, 2 717457_1]
pra devī etu sūnṛtā iti āha | [TĀ, 5, 2 717458_1]
yajñaḥ vai sūnṛtā | [TĀ, 5, 2 717459_1]
acchā vīram naryam paṅkti rādhasam iti āha | [TĀ, 5, 2 717460_1]
pāṅktaḥ hi yajñaḥ | [TĀ, 5, 2 717461_1]
devāḥ yajñam nayantu naḥ iti āha | [TĀ, 5, 2 717462_1]
devān eva yajña niyaḥ kurute | [TĀ, 5, 2 717463_1]
devī dyāvāpṛthivī anu me maṃsāthām iti āha | [TĀ, 5, 2 717464_1]
ābhyām eva anumataḥ yajñasya śiraḥ saṃbharati | [TĀ, 5, 2 717465_1]
ṛdhyāsam adya makhasya śiraḥ iti āha | [TĀ, 5, 2 717466_1]
yajñaḥ vai makhaḥ | [TĀ, 5, 2 717467_1]
ṛdhyāsam adya yajñasya śiraḥ iti vāva etat āha | [TĀ, 5, 2 717468_1]
makhāya tvā makhasya tvā śīrṣṇe iti āha | [TĀ, 5, 2 717469_1]
nirdiśya eva enat dharati | [TĀ, 5, 2 717470_1]
tris harati | [TĀ, 5, 2 717471_1]
trayaḥ ime lokāḥ | [TĀ, 5, 2 717472_1]
ebhyaḥ eva lokebhyaḥ yajñasya śiraḥ saṃbharati | [TĀ, 5, 2 717473_1]
tūṣṇīm caturtham harati | [TĀ, 5, 2 717474_1]
aparimitāt eva yajñasya śiraḥ saṃbharati | [TĀ, 5, 2 717475_1]
mṛtkhanāt agre harati | [TĀ, 5, 2 717476_1]
tasmāt mṛtkhanaḥ karuṇyatamaḥ | [TĀ, 5, 2 717477_1]
iyatī agre āsīḥ iti āha | [TĀ, 5, 2 717478_1]
asyām eva a chambaṭkāram yajñasya śiraḥ saṃbharati | [TĀ, 5, 2 717479_1]
ūrjam vai etam rasam pṛthivyāḥ upadīkāḥ uddihanti | [TĀ, 5, 2 717480_1]
yat valmīkam yat valmīka vapā saṃbhāraḥ bhavati ūrjam eva rasam pṛthivyāḥ avarunddhe | [TĀ, 5, 2 717483_1]
atha u śrotram eva | [TĀ, 5, 2 717484_1]
śrotram hi etat pṛthivyāḥ yat valmīkaḥ | [TĀ, 5, 2 717485_1]
a badhiraḥ bhavati yaḥ evam veda | [TĀ, 5, 2 717487_1]
indraḥ vṛtrāya vajram udayacchat | [TĀ, 5, 2 717489_1]
sa yatra yatra parākramata tat na adhriyata | [TĀ, 5, 2 717491_1]
sa pūtīka stambe parākramata | [TĀ, 5, 2 717492_1]
saḥ adhriyata | [TĀ, 5, 2 717493_1]
saḥ abravīt ūtim vai me adhāḥ iti | [TĀ, 5, 2 717494_1]
tat ūtīkānām ūtīka tvam | [TĀ, 5, 2 717496_1]
yat ūtīkāḥ bhavanti yajñāya eva ūtim dadhati | [TĀ, 5, 2 717498_1]
agni jāḥ asi prajāpateḥ retaḥ iti āha | [TĀ, 5, 2 717499_1]
yaḥ eva rasaḥ paśūn prāviśat tam eva avarunddhe | [TĀ, 5, 2 717501_1]
pañca ete saṃbhārāḥ bhavanti | [TĀ, 5, 2 717502_1]
pāṅktaḥ yajñaḥ | [TĀ, 5, 2 717503_1]
yāvān eva yajñaḥ tasya śiraḥ saṃbharati | [TĀ, 5, 2 717505_1]
yat grāmyāṇām paśūnām carmaṇā saṃbharet grāmyān paśūn śucā arpayet | [TĀ, 5, 2 717507_1]
kṛṣṇājinena saṃbharati | [TĀ, 5, 2 717508_1]
āraṇyān eva paśūn śucā arpayati | [TĀ, 5, 2 717509_1]
tasmāt samāvat paśūnām prajāyamānānām | [TĀ, 5, 2 717510_1]
āraṇyāḥ paśavaḥ kanīyāṃsaḥ | [TĀ, 5, 2 717511_1]
śucā hi ṛtāḥ | [TĀ, 5, 2 717512_1]
lomataḥ saṃbharati | [TĀ, 5, 2 717513_1]
atas hi asya medhyam parigṛhya āyanti rakṣasām apahatyai | [TĀ, 5, 2 717515_1]
bahavaḥ haranti | [TĀ, 5, 2 717517_1]
apacitim eva asmin dadhati | [TĀ, 5, 2 717518_1]
uddhate sikatā upopte pariśrite nidadhati śāntyai | [TĀ, 5, 2 717519_1]
madantībhiḥ upasṛjati | [TĀ, 5, 2 717520_1]
tejaḥ eva asmin dadhāti | [TĀ, 5, 2 717521_1]
madhu tvā madhulā karotu iti āha | [TĀ, 5, 2 717522_1]
brahmaṇā eva asmin tejaḥ dadhāti | [TĀ, 5, 2 717523_1]
yat grāmyāṇām pātrāṇām kapālaiḥ saṃsṛjet grāmyāṇi pātrāṇi śucā arpayet | [TĀ, 5, 2 717525_1]
arma kapālaiḥ saṃsṛjati | [TĀ, 5, 2 717526_1]
etāni vai an upajīvanīyāni | [TĀ, 5, 2 717527_1]
tāni eva śucā arpayati | [TĀ, 5, 2 717528_1]
śarkarābhiḥ saṃsṛjati dhṛtyai atha u śaṃtvāya | [TĀ, 5, 2 717529_1]
aja lomaiḥ saṃsṛjati | [TĀ, 5, 2 717531_1]
eṣā vai agneḥ priyā tanūḥ yat ajā | [TĀ, 5, 2 717532_1]
priyayā eva enam tanuvā saṃsṛjati atha u tejasā | [TĀ, 5, 2 717534_1]
kṛṣṇājinasya lomabhiḥ saṃsṛjati | [TĀ, 5, 2 717536_1]
yajñaḥ vai kṛṣṇājinam | [TĀ, 5, 2 717537_1]
yajñena eva yajñam saṃsṛjati | [TĀ, 5, 2 717538_1]
{TĀ, 5, 3}
pariśrite karoti brahmavarcasasya parigṛhītyai | [TĀ, 5, 3 717539_1]
na kurvan abhiprāṇyāt | [TĀ, 5, 3 717541_1]
yat kurvan abhiprāṇyāt prāṇān śucā arpayet | [TĀ, 5, 3 717543_1]
apahāya prāṇiti prāṇānām gopīthāya | [TĀ, 5, 3 717544_1]
na pravargyam ca ādityam ca antareyāt | [TĀ, 5, 3 717546_1]
yat antareyāt duścarmā syāt | [TĀ, 5, 3 717548_1]
tasmāt na antarāyyam ātmanaḥ gopīthāya | [TĀ, 5, 3 717549_1]
veṇunā karoti | [TĀ, 5, 3 717551_1]
tejaḥ vai veṇuḥ | [TĀ, 5, 3 717552_1]
tejaḥ pravargyaḥ | [TĀ, 5, 3 717553_1]
tejasā eva tejaḥ samardhayati | [TĀ, 5, 3 717554_1]
makhasya śiraḥ asi iti āha | [TĀ, 5, 3 717555_1]
yajñaḥ vai makhaḥ | [TĀ, 5, 3 717556_1]
tasya etat śiraḥ yat pravargyaḥ | [TĀ, 5, 3 717557_1]
tasmāt evam āha | [TĀ, 5, 3 717559_1]
yajñasya pade stha iti āha | [TĀ, 5, 3 717560_1]
yajñasya hi ete pade | [TĀ, 5, 3 717561_1]
atha u pratiṣṭhityai | [TĀ, 5, 3 717562_1]
gāyatreṇa tvā chandasā karomi iti āha | [TĀ, 5, 3 717563_1]
chandobhiḥ eva enam karoti | [TĀ, 5, 3 717564_1]
tri uddhim karoti | [TĀ, 5, 3 717565_1]
trayaḥ ime lokāḥ | [TĀ, 5, 3 717566_1]
eṣām lokānām āptyai | [TĀ, 5, 3 717567_1]
chandobhiḥ karoti | [TĀ, 5, 3 717568_1]
vīryam vai chandāṃsi | [TĀ, 5, 3 717569_1]
vīryeṇa eva enam karoti | [TĀ, 5, 3 717570_1]
yajuṣā bilam karoti vyāvṛttyai | [TĀ, 5, 3 717571_1]
iyantam karoti | [TĀ, 5, 3 717572_1]
prajāpatinā yajña mukhena saṃmitam iyantam karoti | [TĀ, 5, 3 717574_1]
yajña paruṣā saṃmitam iyantam karoti | [TĀ, 5, 3 717576_1]
etāvat vai puruṣe vīryam | [TĀ, 5, 3 717577_1]
vīrya saṃmitam aparimitam karoti aparimitasya avaruddhyai | [TĀ, 5, 3 717579_1]
parigrīvam karoti dhṛtyai | [TĀ, 5, 3 717581_1]
sūryasya harasā śrāyety āha | [TĀ, 5, 3 5.4]
yathāyajus eva etat | [TĀ, 5, 3 717583_1]
aśva śakena dhūpayati | [TĀ, 5, 3 717584_1]
prājāpatyaḥ vai aśvaḥ sa yoni tvāya | [TĀ, 5, 3 717585_1]
vṛṣṇaḥ aśvasya niṣpad asi iti āha | [TĀ, 5, 3 717586_1]
asau vai ādityaḥ vṛṣā aśvaḥ | [TĀ, 5, 3 717587_1]
tasya chandāṃsi niṣpad | [TĀ, 5, 3 717588_1]
chandobhiḥ eva enam dhūpayati | [TĀ, 5, 3 717589_1]
arciṣe tvā śociṣe tvā iti āha | [TĀ, 5, 3 717590_1]
tejaḥ eva asmin dadhāti | [TĀ, 5, 3 717591_1]
vāruṇaḥ abhīddhaḥ | [TĀ, 5, 3 717592_1]
maitriyā upaiti śāntyai | [TĀ, 5, 3 717593_1]
siddhyai tvā iti āha | [TĀ, 5, 3 717594_1]
yathāyajus eva etat | [TĀ, 5, 3 717595_1]
devaḥ tvā savitā udvapatu iti āha | [TĀ, 5, 3 717596_1]
savitṛ prasūtaḥ eva enam brahmaṇā devatābhiḥ udvapati | [TĀ, 5, 3 717597_1]
a padyamānaḥ pṛthivyām āśāḥ diśaḥ āpṛṇa iti āha | [TĀ, 5, 3 717598_1]
tasmāt agniḥ sarvāḥ diśaḥ anu vibhāti | [TĀ, 5, 3 717599_1]
uttiṣṭha bṛhan bhava ūrdhvaḥ tiṣṭha dhruvaḥ tvam iti āha pratiṣṭhityai | [TĀ, 5, 3 717600_1]
īśvaraḥ vai eṣaḥ andhaḥ bhavitoḥ yaḥ pravargyam anvīkṣate | [TĀ, 5, 3 717601_1]
sūryasya tvā cakṣuṣā anvīkṣe iti āha cakṣuṣaḥ gopīthāya | [TĀ, 5, 3 717603_1]
iyam vai ṛjuḥ | [TĀ, 5, 3 717606_1]
antarikṣam sādhu | [TĀ, 5, 3 717607_1]
asau su kṣitiḥ | [TĀ, 5, 3 717608_1]
diśaḥ bhūtiḥ | [TĀ, 5, 3 717609_1]
imān eva asmai lokān kalpayati | [TĀ, 5, 3 717610_1]
atha u pratiṣṭhityai | [TĀ, 5, 3 717611_1]
idam aham amum āmuṣyāyaṇam viśā paśubhiḥ brahmavarcasena paryūhāmi iti āha | [TĀ, 5, 3 717612_1]
viśā eva enam paśubhiḥ brahmavarcasena paryūhati | [TĀ, 5, 3 717613_1]
viśā iti rājanyasya brūyāt | [TĀ, 5, 3 717614_1]
viśā eva enam paryūhati | [TĀ, 5, 3 717615_1]
paśubhiḥ iti vaiśyasya | [TĀ, 5, 3 717616_1]
paśubhiḥ eva enam paryūhati | [TĀ, 5, 3 717617_1]
asuryam pātram an āchṛṇṇam ācchṛṇatti | [TĀ, 5, 3 717619_1]
devatrā akaḥ | [TĀ, 5, 3 717620_1]
aja kṣīreṇa ācchṛṇatti | [TĀ, 5, 3 717621_1]
paramam vai etat payaḥ yat aja kṣīram | [TĀ, 5, 3 717622_1]
parameṇa eva enam payasā ācchṛṇatti | [TĀ, 5, 3 717624_1]
yajuṣā vyāvṛttyai | [TĀ, 5, 3 9.7]
chandobhiḥ ācchṛṇatti | [TĀ, 5, 3 717626_1]
chandobhiḥ vai eṣa kriyate | [TĀ, 5, 3 717627_1]
chandobhiḥ eva chandāṃsi ācchṛṇatti | [TĀ, 5, 3 717628_1]
chṛndhi vācam iti āha | [TĀ, 5, 3 717629_1]
vācam eva avarunddhe | [TĀ, 5, 3 717630_1]
chṛndhi ūrjam iti āha | [TĀ, 5, 3 717631_1]
ūrjam eva avarunddhe | [TĀ, 5, 3 717632_1]
chṛndhi haviḥ iti āha | [TĀ, 5, 3 717633_1]
haviḥ eva akaḥ | [TĀ, 5, 3 717634_1]
deva puras cara saghyāsam tvā iti āha | [TĀ, 5, 3 717635_1]
yathāyajus eva etat | [TĀ, 5, 3 717636_1]
{TĀ, 5, 4}
brahman pracariṣyāmaḥ hotar gharmam abhiṣṭuhi iti āha | [TĀ, 5, 4 717637_1]
eṣa vai etarhi bṛhaspatiḥ yat brahmā | [TĀ, 5, 4 717638_1]
tasmai eva pratiprocya pracarati ātmanaḥ anārtyai | [TĀ, 5, 4 717640_1]
yamāya tvā makhāya tvā iti āha | [TĀ, 5, 4 717642_1]
etāḥ vai etasya devatāḥ | [TĀ, 5, 4 717643_1]
tābhiḥ eva enam samardhayati | [TĀ, 5, 4 717644_1]
madantībhiḥ prokṣati | [TĀ, 5, 4 717645_1]
tejaḥ eva asmin dadhāti | [TĀ, 5, 4 717646_1]
abhipūrvam prokṣati | [TĀ, 5, 4 717647_1]
abhipūrvam eva asmin tejaḥ dadhāti | [TĀ, 5, 4 717648_1]
tris prokṣati | [TĀ, 5, 4 717649_1]
tri āvṛt hi yajñaḥ atha u medhya tvāya | [TĀ, 5, 4 717650_1]
hotā anvāha rakṣasām apahatyai | [TĀ, 5, 4 717652_1]
an avānam prāṇānām santatyai | [TĀ, 5, 4 717654_1]
triṣṭubhaḥ satīḥ gāyatrīḥ iva anvāha | [TĀ, 5, 4 717656_1]
gāyatraḥ hi prāṇaḥ | [TĀ, 5, 4 717657_1]
prāṇam eva yajamāne dadhāti | [TĀ, 5, 4 717658_1]
santatam anvāha prāṇānām annādyasya santatyai atha u rakṣasām apahatyai | [TĀ, 5, 4 717659_1]
yat parimitāḥ anubrūyāt parimitam avarundhīta | [TĀ, 5, 4 717663_1]
aparimitāḥ anvāha aparimitasya avaruddhyai | [TĀ, 5, 4 717664_1]
śiraḥ vai etat yajñasya yat pravargyaḥ | [TĀ, 5, 4 717666_1]
ūrj muñjāḥ | [TĀ, 5, 4 717668_1]
yat mauñjaḥ vedaḥ bhavati ūrjā eva yajñasya śiraḥ samardhayati | [TĀ, 5, 4 717670_1]
prāṇa āhutīḥ juhoti | [TĀ, 5, 4 717671_1]
prāṇān eva yajamāne dadhāti | [TĀ, 5, 4 717672_1]
sapta juhoti | [TĀ, 5, 4 717673_1]
sapta vai śīrṣaṇyāḥ prāṇāḥ | [TĀ, 5, 4 717674_1]
prāṇān eva asmin dadhāti | [TĀ, 5, 4 717675_1]
devaḥ tvā savitā madhvā anaktu iti āha | [TĀ, 5, 4 717676_1]
tejasā eva enam anakti | [TĀ, 5, 4 717677_1]
pṛthivīm tapasaḥ trāyasva iti hiraṇyam upāsyati asyāḥ an atidāhāya | [TĀ, 5, 4 717678_1]
śiraḥ vai etat yajñasya yat pravargyaḥ | [TĀ, 5, 4 717680_1]
agniḥ sarvāḥ devatāḥ | [TĀ, 5, 4 717682_1]
pralavān ādīpya upāsyati | [TĀ, 5, 4 717683_1]
devatāsu eva yajñasya śiraḥ pratidadhāti | [TĀ, 5, 4 717684_1]
a pratiśīrṇa agram bhavati | [TĀ, 5, 4 717685_1]
etat barhiḥ hi eṣaḥ | [TĀ, 5, 4 717686_1]
arciḥ asi śociḥ asi iti āha | [TĀ, 5, 4 717687_1]
tejaḥ eva asmin brahmavarcasam dadhāti | [TĀ, 5, 4 717688_1]
saṃsīdasva mahāṁ asi iti āha | [TĀ, 5, 4 717689_1]
mahān hi eṣaḥ | [TĀ, 5, 4 717690_1]
brahma vādinaḥ vadanti ete vāva te ṛtvijaḥ ye darśa pūrṇamāsayoḥ atha kathā hotā yajamānāya āśiṣaḥ na āśāste iti | [TĀ, 5, 4 717691_1]
purastāt āśīḥ khalu vai anyaḥ yajñaḥ upariṣṭāt āśīḥ anyaḥ | [TĀ, 5, 4 717695_1]
anādhṛṣyā purastāt iti yat etāni yajūṃṣi āha śīrṣataḥ eva yajñasya yajamānaḥ āśiṣaḥ avarunddhe | [TĀ, 5, 4 717698_1]
āyuḥ purastāt āha prajām dakṣiṇatas prāṇam paścāt śrotram uttaratas vidhṛtim upariṣṭāt | [TĀ, 5, 4 717699_1]
prāṇān eva asmai samīcaḥ dadhāti | [TĀ, 5, 4 717704_1]
īśvaraḥ vai eṣa diśaḥ anūnmaditoḥ yam diśaḥ anu vyāsthāpayanti | [TĀ, 5, 4 717705_1]
manoḥ aśvā asi bhūri putrā iti imām abhimṛśati | [TĀ, 5, 4 717707_1]
iyam vai manoḥ aśvā bhūri putrā | [TĀ, 5, 4 717708_1]
asyām eva pratitiṣṭhati an unmādāya | [TĀ, 5, 4 717709_1]
su upasadā me bhūyāḥ mā mā hiṃsīḥ iti āha ahiṃsāyai | [TĀ, 5, 4 717710_1]
citaḥ stha paricitaḥ iti āha | [TĀ, 5, 4 717711_1]
apacitim eva asmin dadhāti | [TĀ, 5, 4 717712_1]
śiraḥ vai etat yajñasya yat pravargyaḥ | [TĀ, 5, 4 717713_1]
asau khalu vai ādityaḥ pravargyaḥ | [TĀ, 5, 4 717715_1]
tasya marutaḥ raśmayaḥ | [TĀ, 5, 4 717716_1]
svāhā marudbhiḥ pariśrayasva iti āha | [TĀ, 5, 4 717717_1]
amum eva ādityam raśmibhiḥ paryūhati | [TĀ, 5, 4 717718_1]
tasmāt asau ādityaḥ amuṣmin loke raśmibhiḥ paryūḍhaḥ | [TĀ, 5, 4 717719_1]
tasmāt rājā viśā paryūḍhaḥ | [TĀ, 5, 4 717720_1]
tasmāt grāmaṇīḥ sajātaiḥ paryūḍhaḥ | [TĀ, 5, 4 717721_1]
agneḥ sṛṣṭasya yataḥ vikaṅkatam bhās ārchat | [TĀ, 5, 4 717723_1]
yat vaikaṅkatāḥ paridhayaḥ bhavanti bhās eva avarunddhe | [TĀ, 5, 4 717725_1]
dvādaśa bhavanti | [TĀ, 5, 4 717726_1]
dvādaśa māsāḥ saṃvatsaraḥ | [TĀ, 5, 4 717727_1]
saṃvatsaram eva avarunddhe | [TĀ, 5, 4 717728_1]
asti trayodaśaḥ māsaḥ iti āhuḥ | [TĀ, 5, 4 717729_1]
yat trayodaśaḥ paridhiḥ bhavati tena eva trayodaśam māsam avarunddhe | [TĀ, 5, 4 717731_1]
antarikṣasya antardhiḥ asi iti āha vyāvṛttyai | [TĀ, 5, 4 717732_1]
divam tapasaḥ trāyasva iti upariṣṭāt hiraṇyam adhinidadhāti amuṣyāḥ an atidāhāya | [TĀ, 5, 4 717733_1]
atha u ābhyām eva enam ubhayatas parigṛhṇāti | [TĀ, 5, 4 717735_1]
arhan bibharṣi sāyakāni dhanvā iti āha | [TĀ, 5, 4 717736_1]
stauti eva enam etat | [TĀ, 5, 4 717737_1]
gāyatram asi traiṣṭubham asi jāgatam asi iti dhavitrāṇi ādatte | [TĀ, 5, 4 717738_1]
chandobhiḥ eva enāni ādatte | [TĀ, 5, 4 717739_1]
madhu madhu iti dhūnoti | [TĀ, 5, 4 717740_1]
prāṇaḥ vai madhu | [TĀ, 5, 4 717741_1]
prāṇam eva yajamāne dadhāti | [TĀ, 5, 4 717742_1]
tris pariyanti | [TĀ, 5, 4 717743_1]
trivṛt hi prāṇaḥ | [TĀ, 5, 4 717744_1]
tris pariyanti | [TĀ, 5, 4 717745_1]
tri āvṛt hi yajñaḥ | [TĀ, 5, 4 717746_1]
atha u rakṣasām apahatyai | [TĀ, 5, 4 717747_1]
tris punar pariyanti | [TĀ, 5, 4 717748_1]
ṣaṭ sampadyante | [TĀ, 5, 4 717749_1]
ṣaṭ vai ṛtavaḥ | [TĀ, 5, 4 717750_1]
ṛtuṣu eva pratitiṣṭhanti | [TĀ, 5, 4 717751_1]
yaḥ vai gharmasya priyām tanuvam ākrāmati duścarmā vai sa bhavati | [TĀ, 5, 4 717753_1]
eṣa ha vai asya priyām tanuvam ākrāmati yaḥ tris parītya caturtham paryeti | [TĀ, 5, 4 717754_1]
etām ha vai asya ugradevaḥ rājaniḥ ācakrāma | [TĀ, 5, 4 717756_1]
tatas vai sa duścarmā abhavat | [TĀ, 5, 4 717757_1]
tasmāt tris parītya na caturtham parīyāt ātmanaḥ gopīthāya | [TĀ, 5, 4 717758_1]
prāṇāḥ vai dhavitrāṇi | [TĀ, 5, 4 717760_1]
a vyatiṣaṅgam dhūnvanti prāṇānām a vyatiṣaṅgāya kﾱptyai | [TĀ, 5, 4 717761_1]
viniṣadya dhūnvanti | [TĀ, 5, 4 717763_1]
dikṣu eva pratitiṣṭhanti | [TĀ, 5, 4 717764_1]
ūrdhvam dhūnvanti suvargasya lokasya samaṣṭyai | [TĀ, 5, 4 717765_1]
sarvatas dhūnvanti | [TĀ, 5, 4 717767_1]
tasmāt ayam sarvatas pavate | [TĀ, 5, 4 717768_1]
{TĀ, 5, 5}
agniḥ tvā vasubhiḥ purastāt rocayatu gāyatreṇa chandasā iti āha | [TĀ, 5, 5 717769_1]
agniḥ eva enam vasubhiḥ purastāt rocayati gāyatreṇa chandasā | [TĀ, 5, 5 717770_1]
sa mā rucitaḥ rocaya iti āha | [TĀ, 5, 5 717771_1]
āśiṣam eva etām āśāste | [TĀ, 5, 5 717772_1]
indraḥ tvā rudraiḥ dakṣiṇatas rocayatu traiṣṭubhena chandasā iti āha | [TĀ, 5, 5 717773_1]
indraḥ eva enam rudraiḥ dakṣiṇatas rocayati traiṣṭubhena chandasā | [TĀ, 5, 5 717774_1]
sa mā rucitaḥ rocaya iti āha | [TĀ, 5, 5 717775_1]
āśiṣam eva etām āśāste | [TĀ, 5, 5 717776_1]
varuṇaḥ tvā ādityaiḥ paścāt rocayatu jāgatena chandasā iti āha | [TĀ, 5, 5 717777_1]
varuṇaḥ eva enam ādityaiḥ paścāt rocayati jāgatena chandasā | [TĀ, 5, 5 717778_1]
sa mā rucitaḥ rocaya iti āha | [TĀ, 5, 5 717779_1]
āśiṣam eva etām āśāste | [TĀ, 5, 5 717780_1]
dyutānaḥ tvā mārutaḥ marudbhiḥ uttaratas rocayatu ānuṣṭubhena chandasā iti āha | [TĀ, 5, 5 717781_1]
dyutānaḥ eva enam mārutaḥ marudbhiḥ uttaratas rocayati ānuṣṭubhena chandasā | [TĀ, 5, 5 717782_1]
sa mā rucitaḥ rocaya iti āha | [TĀ, 5, 5 717783_1]
āśiṣam eva etām āśāste | [TĀ, 5, 5 717784_1]
bṛhaspatiḥ tvā viśvaiḥ devaiḥ upariṣṭāt rocayatu pāṅktena chandasā iti āha | [TĀ, 5, 5 717785_1]
bṛhaspatiḥ eva enam viśvaiḥ devaiḥ upariṣṭāt rocayatu pāṅktena chandasā | [TĀ, 5, 5 717786_1]
sa mā rucitaḥ rocaya iti āha | [TĀ, 5, 5 717787_1]
āśiṣam eva etām āśāste | [TĀ, 5, 5 717788_1]
rocitaḥ tvam deva gharma deveṣu asi iti āha | [TĀ, 5, 5 717789_1]
rocitaḥ hi eṣa deveṣu | [TĀ, 5, 5 717790_1]
rociṣīya aham manuṣyeṣu iti āha | [TĀ, 5, 5 717791_1]
rocate eva eṣa manuṣyeṣu | [TĀ, 5, 5 717792_1]
samrāj gharma rucitaḥ tvam deveṣu āyuṣmān tejasvī brahmavarcasī asi iti āha | [TĀ, 5, 5 717793_1]
rucitaḥ hi eṣa deveṣu āyuṣmān tejasvī brahmavarcasī | [TĀ, 5, 5 717794_1]
rucitaḥ aham manuṣyeṣu āyuṣmān tejasvī brahmavarcasī bhūyāsam iti āha | [TĀ, 5, 5 717795_1]
rucitaḥ eva eṣa manuṣyeṣu āyuṣmān tejasvī brahmavarcasī bhavati | [TĀ, 5, 5 717796_1]
ruj asi rucam mayi dhehi mayi ruc iti āha | [TĀ, 5, 5 717797_1]
āśiṣam eva etām āśāste | [TĀ, 5, 5 717798_1]
tam yat etaiḥ yajurbhiḥ a rocayitvā rucitaḥ gharmaḥ iti prabrūyāt a rocukaḥ adhvaryuḥ syāt a rocukaḥ yajamānaḥ | [TĀ, 5, 5 717801_1]
atha yat enam etaiḥ yajurbhiḥ rocayitvā rucitaḥ gharmaḥ iti prāha rocukaḥ adhvaryuḥ bhavati rocukaḥ yajamānaḥ | [TĀ, 5, 5 717805_1]
{TĀ, 5, 6}
śiro vā etad yajñasya | [TĀ, 5, 6 1.1]
yat pravargyaḥ | [TĀ, 5, 6 1.2]
grīvā upasadaḥ | [TĀ, 5, 6 1.3]
purastād upasadāṃ pravargyaṃ pravṛṇakti | [TĀ, 5, 6 1.4]
grīvāsv eva yajñasya śiraḥ pratidadhāti | [TĀ, 5, 6 1.5]
triḥ pravṛṇakti | [TĀ, 5, 6 1.6]
traya ime lokāḥ | [TĀ, 5, 6 1.7]
ebhya eva lokebhyo yajñasya śiro 'varunddhe | [TĀ, 5, 6 1.8]
ṣaṭ sampadyante | [TĀ, 5, 6 1.9]
ṣaḍ vā ṛtavaḥ | [TĀ, 5, 6 1.10]
ṛtubhya eva yajñasya śiro 'varunddhe | [TĀ, 5, 6 2.1]
dvādaśakṛtvaḥ pravṛṇakti | [TĀ, 5, 6 2.2]
dvādaśa māsāḥ saṃvatsaraḥ | [TĀ, 5, 6 2.3]
saṃvatsarād eva yajñasya śiro 'varunddhe | [TĀ, 5, 6 2.4]
caturviṃśatiḥ sampadyante | [TĀ, 5, 6 2.5]
caturviṃśatir ardhamāsāḥ | [TĀ, 5, 6 2.6]
ardhamāsebhya eva yajñasya śiro 'varunddhe | [TĀ, 5, 6 2.7]
atho khalu | [TĀ, 5, 6 2.8]
sakṛd eva pravṛjyaḥ | [TĀ, 5, 6 2.9]
ekaṃ hi śiraḥ | [TĀ, 5, 6 2.10]
agniṣṭome pravṛṇakti | [TĀ, 5, 6 3.1]
etāvān vai yajñaḥ | [TĀ, 5, 6 3.2]
yāvān agniṣṭomaḥ | [TĀ, 5, 6 3.3]
yāvān eva yajñaḥ | [TĀ, 5, 6 3.4]
tasya śiraḥ pratidadhāti | [TĀ, 5, 6 3.5]
nokthye pravṛñjyāt | [TĀ, 5, 6 3.6]
prajā vai paśava ukthāni | [TĀ, 5, 6 3.7]
yad ukthye pravṛñjyāt | [TĀ, 5, 6 3.8]
prajāṃ paśūn asya nirdahet | [TĀ, 5, 6 3.9]
viśvajiti sarvapṛṣṭhe pravṛṇakti | [TĀ, 5, 6 3.10]
pṛṣṭhāni vā acyutaṃ cyāvayanti | [TĀ, 5, 6 4.1]
pṛṣṭhair evāsmā acyutaṃ cyāvayitvāvarunddhe | [TĀ, 5, 6 4.2]
apaśyaṃ gopām ity āha | [TĀ, 5, 6 4.3]
prāṇo vai gopāḥ | [TĀ, 5, 6 4.4]
prāṇam eva prajāsu viyātayati | [TĀ, 5, 6 4.5]
apaśyaṃ gopām ity āha | [TĀ, 5, 6 4.6]
asau vā ādityo gopāḥ | [TĀ, 5, 6 4.7]
sa hīmāḥ prajā gopāyati | [TĀ, 5, 6 4.8]
tam eva prajānāṃ goptāraṃ kurute | [TĀ, 5, 6 4.9]
anipadyamānam ity āha | [TĀ, 5, 6 4.10]
na hy eṣa nipadyate | [TĀ, 5, 6 5.1]
ā ca parā ca pathibhiś carantam ity āha | [TĀ, 5, 6 5.2]
ā ca hy eṣa parā ca pathibhiś carati | [TĀ, 5, 6 5.3]
sa sadhrīcīḥ sa viṣūcīr vasāna ity āha | [TĀ, 5, 6 5.4]
sadhrīcīś ca hy eṣa viṣūcīś ca vasānaḥ prajā abhivipaśyati | [TĀ, 5, 6 5.5]
ā varīvarti bhuvaneṣv antar ity āha | [TĀ, 5, 6 5.6]
ā hy eṣa varīvarti bhuvaneṣv antaḥ | [TĀ, 5, 6 5.7]
atra prāvīr madhu mādhvībhyāṃ madhu mādhūcībhyām ity āha | [TĀ, 5, 6 5.8]
vāsantikāv evāsmā ṛtū kalpayati | [TĀ, 5, 6 5.9]
sam agnir agnināgatety āha | [TĀ, 5, 6 5.10]
graiṣmāv evāsmā ṛtū kalpayati | [TĀ, 5, 6 6.1]
sam agnir agnināgatety āha | [TĀ, 5, 6 6.2]
agnir hy evaiṣo 'gninā saṃgacchate | [TĀ, 5, 6 6.3]
svāhā sam agnis tapasāgatety āha | [TĀ, 5, 6 6.4]
pūrvam evoditam | [TĀ, 5, 6 6.5]
uttareṇābhigṛṇāti | [TĀ, 5, 6 6.6]
dhartā divo vi bhāsi rajasaḥ pṛthivyā ity āha | [TĀ, 5, 6 6.7]
vārṣikāv evāsmā ṛtū kalpayati | [TĀ, 5, 6 6.8]
hṛde tvā manase tvety āha | [TĀ, 5, 6 6.9]
śāradāv evāsmā ṛtū kalpayati | [TĀ, 5, 6 6.10]
divi deveṣu hotrā yacchety āha | [TĀ, 5, 6 7.1]
hotrābhir evemān lokānt saṃdadhāti | [TĀ, 5, 6 7.2]
viśvāsāṃ bhuvāṃ pata ity āha | [TĀ, 5, 6 7.3]
haimantikāv evāsmā ṛtū kalpayati | [TĀ, 5, 6 7.4]
tapojāṃ vācam asme niyaccha devāyuvam ity āha | [TĀ, 5, 6 7.5]
yā vai medhyā vāk | [TĀ, 5, 6 7.6]
sā tapojāḥ | [TĀ, 5, 6 7.7]
tām evāvarunddhe | [TĀ, 5, 6 7.8]
garbho devānām ity āha | [TĀ, 5, 6 8.1]
garbho hy eṣa devānām | [TĀ, 5, 6 8.2]
pitā matīnām ity āha | [TĀ, 5, 6 8.3]
prajā vai matayaḥ | [TĀ, 5, 6 8.4]
tāsām eṣa eva pitā | [TĀ, 5, 6 8.5]
yat pravargyaḥ | [TĀ, 5, 6 8.6]
tasmād evam āha | [TĀ, 5, 6 8.7]
patiḥ prajānām ity āha | [TĀ, 5, 6 8.8]
patir hy eṣa prajānām | [TĀ, 5, 6 8.9]
matiḥ kavīnām ity āha | [TĀ, 5, 6 8.10]
matir hy eṣa kavīnām | [TĀ, 5, 6 9.1]
saṃ devo devena savitrāyatiṣṭa saṃ sūryeṇāruktety āha | [TĀ, 5, 6 9.2]
amuṃ caivādityaṃ pravargyaṃ ca saṃśāsti | [TĀ, 5, 6 9.3]
āyurdās tvam asmabhyaṃ gharma varcodā asīty āha | [TĀ, 5, 6 9.4]
āśiṣam evaitām āśāste | [TĀ, 5, 6 9.5]
pitā no 'si pitā no bodhety āha | [TĀ, 5, 6 9.6]
bodhayaty evainam | [TĀ, 5, 6 9.7]
navaite 'vakāśā bhavanti | [TĀ, 5, 6 9.8]
patniyai daśamaḥ | [TĀ, 5, 6 9.9]
nava vai puruṣe prāṇāḥ | [TĀ, 5, 6 9.10]
nābhir daśamī | [TĀ, 5, 6 10.1]
prāṇān eva yajamāne dadhāti | [TĀ, 5, 6 10.2]
atho daśākṣarā virāṭ | [TĀ, 5, 6 10.3]
annaṃ virāṭ | [TĀ, 5, 6 10.4]
virājaivānnādyam avarunddhe | [TĀ, 5, 6 10.5]
yajñasya śiro 'cchidyata | [TĀ, 5, 6 10.6]
tad devā hotrābhiḥ pratyadadhuḥ | [TĀ, 5, 6 10.7]
ṛtvijo 'vekṣante | [TĀ, 5, 6 10.8]
etā vai hotrāḥ | [TĀ, 5, 6 10.9]
hotrābhir eva yajñasya śiraḥ pratidadhāti | [TĀ, 5, 6 10.10]
rucitam avekṣante | [TĀ, 5, 6 11.1]
rucitād vai prajāpatiḥ prajā asṛjata | [TĀ, 5, 6 11.2]
prajānāṃ sṛṣṭyai | [TĀ, 5, 6 11.3]
rucitam avekṣante | [TĀ, 5, 6 11.4]
rucitād vai parjanyo varṣati | [TĀ, 5, 6 11.5]
varṣukaḥ parjanyo bhavati | [TĀ, 5, 6 11.6]
saṃ prajā edhante | [TĀ, 5, 6 11.7]
rucitam avekṣante | [TĀ, 5, 6 11.8]
rucitam vai brahmavarcasam | [TĀ, 5, 6 11.9]
brahmavarcasino bhavanti | [TĀ, 5, 6 11.10]
adhīyanto 'vekṣante | [TĀ, 5, 6 12.1]
sarvam āyur yanti | [TĀ, 5, 6 12.2]
na patny avekṣeta | [TĀ, 5, 6 12.3]
yat patny avekṣeta | [TĀ, 5, 6 12.4]
prajāyeta | [TĀ, 5, 6 12.5]
prajāṃ tv asyai nirdahet | [TĀ, 5, 6 12.6]
yan nāvekṣeta | [TĀ, 5, 6 12.7]
na prajāyeta | [TĀ, 5, 6 12.8]
nāsyai prajāṃ nirdahet | [TĀ, 5, 6 12.9]
tiraskṛtya yajur vācayati | [TĀ, 5, 6 12.10]
prajāyate | [TĀ, 5, 6 12.11]
nāsyai prajāṃ nirdahati | [TĀ, 5, 6 12.12]
tvaṣṭīmatī te sapeyety āha | [TĀ, 5, 6 12.13]
sapāddhi prajāḥ prajāyante | [TĀ, 5, 6 12.14]
{TĀ, 5, 7}
devasya tvā savituḥ prasava iti raśanām ādatte prasūtyai | [TĀ, 5, 7 1.1]
aśvinor bāhubhyām ity āha | [TĀ, 5, 7 1.2]
aśvinau hi devānām adhvaryū āstām | [TĀ, 5, 7 1.3]
pūṣṇo hastābhyām ity āha yatyai | [TĀ, 5, 7 1.4]
ādade 'dityai rāsnāsīty āha yajuṣkṛtyai | [TĀ, 5, 7 1.5]
iḍa ehy adita ehi sarasvaty ehīty āha | [TĀ, 5, 7 1.6]
devanāmair evainām āhvayati | [TĀ, 5, 7 1.7]
asāv ehy asāv ehy asāv ehīty āha | [TĀ, 5, 7 1.8]
etāni vā asyai manuṣyanāmāni | [TĀ, 5, 7 1.9]
manuṣyanāmair evainām āhvayati | [TĀ, 5, 7 2.1]
ṣaṭ sampadyante | [TĀ, 5, 7 2.2]
ṣaḍ vā ṛtavaḥ | [TĀ, 5, 7 2.3]
ṛtubhir evainām āhvayati | [TĀ, 5, 7 2.4]
adityā uṣṇīṣam asīty āha | [TĀ, 5, 7 2.5]
yathāyajur evaitat | [TĀ, 5, 7 2.6]
vāyur asy aiḍa ity āha | [TĀ, 5, 7 2.7]
vāyudevatyo vai vatsaḥ | [TĀ, 5, 7 2.8]
pūṣā tvopāvasṛjatv ity āha | [TĀ, 5, 7 2.9]
pauṣṇā vai devatayā paśavaḥ | [TĀ, 5, 7 2.10]
svayaivainaṃ devatayopāvasṛjati | [TĀ, 5, 7 3.1]
aśvibhyāṃ pradāpayety āha | [TĀ, 5, 7 3.2]
aśvinau vai devānāṃ bhiṣajau | [TĀ, 5, 7 3.3]
tābhyām evāsmai bheṣajaṃ karoti | [TĀ, 5, 7 3.4]
yas te stanaḥ śaśaya ity āha | [TĀ, 5, 7 3.5]
stauty evainām | [TĀ, 5, 7 3.6]
usra gharmaṃ śiṃṣosra gharmaṃ pāhi gharmāya śiṃṣety āha | [TĀ, 5, 7 3.7]
yathā brūyād amuṣmai dehīti | [TĀ, 5, 7 3.8]
tādṛg eva tat | [TĀ, 5, 7 3.9]
bṛhaspatis tvopasīdatv ity āha | [TĀ, 5, 7 3.10]
brahma vai devānāṃ bṛhaspatiḥ | [TĀ, 5, 7 4.1]
brahmaṇaivainām upasīdati | [TĀ, 5, 7 4.2]
dānavaḥ stha perava ity āha | [TĀ, 5, 7 4.3]
medhyān evainān karoti | [TĀ, 5, 7 4.4]
viṣvagvṛto lohitenety āha vyāvṛtyai | [TĀ, 5, 7 4.5]
aśvibhyāṃ pinvasva sarasvatyai pinvasva pūṣṇe pinvasva bṛhaspataye pinvasvety āha | [TĀ, 5, 7 4.6]
etābhyo hy eṣā devatābhyaḥ pinvate | [TĀ, 5, 7 4.7]
indrāya pinvasvendrāya pinvasvety āha | [TĀ, 5, 7 4.8]
indram eva bhāgadheyena samardhayati | [TĀ, 5, 7 4.9]
dvir indrāyety āha | [TĀ, 5, 7 4.10]
tasmād indro devatānāṃ bhūyiṣṭhabhāktamaḥ | [TĀ, 5, 7 5.1]
gāyatro 'si traiṣṭubho 'si jāgatam asīti śaphopayamān ādatte | [TĀ, 5, 7 5.2]
chandobhir evainān ādatte | [TĀ, 5, 7 5.3]
sahorjo bhāgenopa mehīty āha | [TĀ, 5, 7 5.4]
ūrja evainaṃ bhāgam akaḥ | [TĀ, 5, 7 5.5]
aśvinau vā etad yajñasya śiraḥ pratidadhatāv abrūtām | [TĀ, 5, 7 5.6]
āvābhyām eva pūrvābhyāṃ vaṣaṭkriyātā iti | [TĀ, 5, 7 5.7]
indrāśvinā madhunaḥ sāraghasyety āha | [TĀ, 5, 7 5.8]
aśvibhyām eva pūrvābhyāṃ vaṣaṭkaroti | [TĀ, 5, 7 5.9]
atho aśvināv eva bhāgadheyena samardhayati | [TĀ, 5, 7 5.10]
gharmaṃ pāta vasavo yajatā vaḍ ity āha | [TĀ, 5, 7 6.1]
vasūn eva bhāgadheyena samardhayati | [TĀ, 5, 7 6.2]
yad vaṣaṭkuryāt | [TĀ, 5, 7 6.3]
yātayāmāsya vaṣaṭkāraḥ syāt | [TĀ, 5, 7 6.4]
yan na vaṣaṭkuryāt | [TĀ, 5, 7 6.5]
rakṣāṃsi yajñam hanyuḥ | [TĀ, 5, 7 6.6]
vaḍ ity āha | [TĀ, 5, 7 6.7]
parokṣam eva vaṣaṭkaroti | [TĀ, 5, 7 6.8]
nāsya yātayāmā vaṣaṭkāro bhavati | [TĀ, 5, 7 6.9]
na yajñaṃ rakṣāṃsi ghnanti | [TĀ, 5, 7 6.10]
svāhā tvā sūryasya raśmaye vṛṣṭivanaye juhomīty āha | [TĀ, 5, 7 7.1]
yo vā asya puṇyo raśmiḥ | [TĀ, 5, 7 7.2]
sa vṛṣṭivaniḥ | [TĀ, 5, 7 7.3]
tasmā evainaṃ juhoti | [TĀ, 5, 7 7.4]
madhu havir asīty āha | [TĀ, 5, 7 7.5]
svadayaty evainam | [TĀ, 5, 7 7.6]
sūryasya tapas tapety āha | [TĀ, 5, 7 7.7]
yathāyajur evaitat | [TĀ, 5, 7 7.8]
dyāvāpṛthivībhyāṃ tvā parigṛhṇāmīty āha | [TĀ, 5, 7 7.9]
dyāvāpṛthivībhyāṃ evainaṃ parigṛhṇāti | [TĀ, 5, 7 7.10]
antarikṣeṇa tvopayacchāmīty āha | [TĀ, 5, 7 8.1]
antarikṣeṇaivainam upayacchati | [TĀ, 5, 7 8.2]
na vā etaṃ manuṣyo bhartum arhati | [TĀ, 5, 7 8.3]
devānāṃ tvā pitṝṇām anumato bhartuṃ śakeyam ity āha | [TĀ, 5, 7 8.4]
devair evainaṃ pitṛbhir anumata ādatte | [TĀ, 5, 7 8.5]
vi vā enam etad ardhayanti | [TĀ, 5, 7 8.6]
yat paścāt pravṛjya puro juhvati | [TĀ, 5, 7 8.7]
tejo 'si tejo 'nuprehīty āha | [TĀ, 5, 7 8.8]
teja evāsmin dadhāti | [TĀ, 5, 7 8.9]
divispṛṅ mā mā hiṃsīr antarikṣaspṛṅ mā mā hiṃsīḥ pṛthivispṛṅ mā mā hiṃsīr ityāhāhiṃsāyai | [TĀ, 5, 7 8.10]
suvar asi suvar me yaccha divaṃ yaccha divo mā pāhīty āha | [TĀ, 5, 7 9.1]
āśiṣam evaitām āśāste | [TĀ, 5, 7 9.2]
śiro vā etad yajñasya | [TĀ, 5, 7 9.3]
yat pravargyaḥ | [TĀ, 5, 7 9.4]
ātmā vāyuḥ | [TĀ, 5, 7 9.5]
udyatya vātanāmāny āha | [TĀ, 5, 7 9.6]
ātmann eva yajñasya śiraḥ pratidadhāti | [TĀ, 5, 7 9.7]
anavānam | [TĀ, 5, 7 9.8]
prāṇānāṃ saṃtatyai | [TĀ, 5, 7 9.9]
pañcāha | [TĀ, 5, 7 9.10]
pāṅkto yajñaḥ | [TĀ, 5, 7 10.1]
tasya śiraḥ pratidadhāti | [TĀ, 5, 7 10.2]
agnaye tvā vasumate svāhety āha | [TĀ, 5, 7 10.3]
asau vā ādityo 'gnir vasumān | [TĀ, 5, 7 10.4]
tasmā evainaṃ juhoti | [TĀ, 5, 7 10.5]
somāya tvā rudravate svāhety āha | [TĀ, 5, 7 10.6]
candramā vai somo rudravān | [TĀ, 5, 7 10.7]
tasmā evainaṃ juhoti | [TĀ, 5, 7 10.8]
varuṇāya tvādityavate svāhety āha | [TĀ, 5, 7 10.9]
apsu vai varuṇa ādityavān | [TĀ, 5, 7 11.1]
tasmā evainaṃ juhoti | [TĀ, 5, 7 11.2]
bṛhaspataye tvā viśvadevyāvate svāhety āha | [TĀ, 5, 7 11.3]
brahma vai devānāṃ bṛhaspatiḥ | [TĀ, 5, 7 11.4]
brahmaṇa evainaṃ juhoti | [TĀ, 5, 7 11.5]
savitre tvarbhumate vibhumate prabhumate vājavate svāhety āha | [TĀ, 5, 7 11.6]
saṃvatsaro vai savitur bhumān vibhumān prabhumān vājavān | [TĀ, 5, 7 11.7]
tasmā evainaṃ juhoti | [TĀ, 5, 7 11.8]
yamāya tvāṅgirasvate pitṛmate svāhety āha | [TĀ, 5, 7 11.9]
prāṇo vai yamo 'ṅgirasvān pitṛvān | [TĀ, 5, 7 11.10]
tasmā evainaṃ juhoti | [TĀ, 5, 7 12.1]
etābhya evainaṃ devatābhyo juhoti | [TĀ, 5, 7 12.2]
daśa sampadyante | [TĀ, 5, 7 12.3]
daśākṣarā virāṭ | [TĀ, 5, 7 12.4]
annaṃ virāṭ | [TĀ, 5, 7 12.5]
virājaivānnādyam avarunddhe | [TĀ, 5, 7 12.6]
rauhiṇābhyāṃ vai devāḥ suvargam āyan | [TĀ, 5, 7 12.7]
tad rauhiṇayo rauhiṇatvam | [TĀ, 5, 7 12.8]
yad rauhiṇau bhavataḥ | [TĀ, 5, 7 12.9]
rauhiṇābhyām eva tad yajamānaḥ suvargaṃ lokam eti | [TĀ, 5, 7 12.10]
ahar jyotiḥ ketunā juṣatāṃ sujyotir jyotiṣāṃ svāhā rātrir jyotiḥ ketunā juṣatāṃ sujyotir jyotiṣāṃ svāhety āha | [TĀ, 5, 7 12.11]
ādityam eva tad amuṣmin loke 'hnā parastād dādhāra | [TĀ, 5, 7 12.12]
rātriyā avastāt | [TĀ, 5, 7 12.13]
tasmād asāv ādityo 'muṣmiṃlloke 'horātrābhyāṃ dhṛtaḥ | [TĀ, 5, 7 12.14]
{TĀ, 5, 8}
viśvā āśā dakṣiṇasad ity āha | [TĀ, 5, 8 1.1]
viśvān eva devān prīṇāti | [TĀ, 5, 8 1.2]
atho duriṣṭyā evainaṃ pāti | [TĀ, 5, 8 1.3]
viśvān devān ayāḍ ihety āha | [TĀ, 5, 8 1.4]
viśvān eva devān bhāgadheyena samardhayati | [TĀ, 5, 8 1.5]
svāhākṛtasya gharmasya madhoḥ pibatam aśvinety āha | [TĀ, 5, 8 1.6]
aśvināv eva bhāgadheyena samardhayati | [TĀ, 5, 8 1.7]
svāhāgnaye yajñiyāya śaṃ yajurbhir ity āha | [TĀ, 5, 8 1.8]
abhy evainaṃ ghārayati | [TĀ, 5, 8 1.9]
atho havir evākaḥ | [TĀ, 5, 8 1.10]
aśvinā gharmaṃ pātaṃ hārdivānam ahardivābhir ūtibhir ity āha | [TĀ, 5, 8 2.1]
aśvināv eva bhāgadheyena samardhayati | [TĀ, 5, 8 2.2]
anu vāṃ dyāvāpṛthivī maṃsātām ity āhānumatyai | [TĀ, 5, 8 2.3]
svāhendrāya svāhendrāvaḍ ity āha | [TĀ, 5, 8 2.4]
indrāya hi puro hūyate | [TĀ, 5, 8 2.5]
āśrāvyāha gharmasya yajeti | [TĀ, 5, 8 2.6]
vaṣaṭkṛte juhoti | [TĀ, 5, 8 2.7]
rakṣasām apahatyai | [TĀ, 5, 8 2.8]
anuyajati svagākṛtyai | [TĀ, 5, 8 2.9]
gharmam apātam aśvinety āha | [TĀ, 5, 8 2.10]
pūrvam evoditam | [TĀ, 5, 8 3.1]
uttareṇābhigṛṇāti | [TĀ, 5, 8 3.2]
anu vāṃ dyāvāpṛthivī amaṃsātām ity āhānumatyai | [TĀ, 5, 8 3.3]
taṃ prāvyaṃ yathāvaṇṇamo dive namaḥ pṛthivyā ity āha | [TĀ, 5, 8 3.4]
yathāyajur evaitat | [TĀ, 5, 8 3.5]
divi dhā imaṃ yajñaṃ yajñam imaṃ divi dhā ity āha | [TĀ, 5, 8 3.6]
suvargam evainaṃ lokaṃ gamayati | [TĀ, 5, 8 3.7]
divaṃ gacchāntarikṣaṃ gaccha pṛthivīṃ gacchety āha | [TĀ, 5, 8 3.8]
eṣv evainaṃ lokeṣu pratiṣṭhāpayati | [TĀ, 5, 8 3.9]
pañca pradiśo gacchety āha | [TĀ, 5, 8 3.10]
dikṣv evainaṃ pratiṣṭhāpayati | [TĀ, 5, 8 4.1]
devān gharmapān gaccha pitṝn gharmapān gacchety āha | [TĀ, 5, 8 4.2]
ubhayeṣv evainaṃ pratiṣṭhāpayati | [TĀ, 5, 8 4.3]
yat pinvate | [TĀ, 5, 8 4.4]
varṣukaḥ parjanyo bhavati | [TĀ, 5, 8 4.5]
tasmāt pinvamānaḥ puṇyaḥ | [TĀ, 5, 8 4.6]
yat prāṅ pinvate | [TĀ, 5, 8 4.7]
tad devānām | [TĀ, 5, 8 4.8]
yad dakṣiṇā | [TĀ, 5, 8 4.9]
tat pitṝṇām | [TĀ, 5, 8 4.10]
yat pratyak | [TĀ, 5, 8 5.1]
tan manuṣyānām | [TĀ, 5, 8 5.2]
yad udaṅ | [TĀ, 5, 8 5.3]
tad rudrāṇām | [TĀ, 5, 8 5.4]
prāñcam udañcaṃ pinvayati | [TĀ, 5, 8 5.5]
devatrākaḥ | [TĀ, 5, 8 5.6]
atho khalu | [TĀ, 5, 8 5.7]
sarvā anu diśaḥ pinvayati | [TĀ, 5, 8 5.8]
sarvā diśaḥ samedhante | [TĀ, 5, 8 5.9]
antaḥparidhi pinvayati | [TĀ, 5, 8 5.10]
tejaso 'skandāya | [TĀ, 5, 8 6.1]
iṣe pīpihy ūrje pīpihīty āha | [TĀ, 5, 8 6.2]
iṣam evorjaṃ yajamāne dadhāti | [TĀ, 5, 8 6.3]
yajamānāya pīpihīty āha | [TĀ, 5, 8 6.4]
yajamānāyaivaitām āśiṣam āśāste | [TĀ, 5, 8 6.5]
mahyaṃ jyaiṣṭhyāya pīpihīty āha | [TĀ, 5, 8 6.6]
ātmana evaitām āśiṣam āśāste | [TĀ, 5, 8 6.7]
tviṣyai tvā dyumnāya tvendriyāya tvā bhūtyai tvety āha | [TĀ, 5, 8 6.8]
yathāyajurevaitat | [TĀ, 5, 8 6.9]
dharmāsi sudharmā me 'nyasme brahmāṇi dhārayety āha | [TĀ, 5, 8 6.10]
brahmann evainaṃ pratiṣṭhāpayati | [TĀ, 5, 8 7.1]
net tvā vātaḥ skandayād iti | [TĀ, 5, 8 7.2]
yady abhicaret | [TĀ, 5, 8 7.3]
amuṣya tvā prāṇe sādayāmy amunā saha nirarthaṃ gaccheti brūyād yaṃ dviṣyāt | [TĀ, 5, 8 7.4]
yam eva dveṣṭi | [TĀ, 5, 8 7.5]
tenainaṃ saha nirarthaṃ gamayati | [TĀ, 5, 8 7.6]
pūṣṇe śarase svāhety āha | [TĀ, 5, 8 7.7]
yā eva devatā hutabhāgāḥ | [TĀ, 5, 8 7.8]
tābhya evainaṃ juhoti | [TĀ, 5, 8 7.9]
grāvabhyaḥ svāhety āha | [TĀ, 5, 8 7.10]
yā evāntarikṣe vācaḥ | [TĀ, 5, 8 7.11]
tābhya evainaṃ juhoti | [TĀ, 5, 8 8.1]
pratirebhyaḥ svāhety āha | [TĀ, 5, 8 8.2]
prāṇā vai devāḥ pratirāḥ | [TĀ, 5, 8 8.3]
tebhya evainaṃ juhoti | [TĀ, 5, 8 8.4]
dyāvāpṛthivībhyaḥ svāhety āha | [TĀ, 5, 8 8.5]
dyāvāpṛthivībhyām evainaṃ juhoti | [TĀ, 5, 8 8.6]
pitṛbhyo gharmapebhyaḥ svāhety āha | [TĀ, 5, 8 8.7]
ye vai yajvānaḥ | [TĀ, 5, 8 8.8]
te pitaro gharmapāḥ | [TĀ, 5, 8 8.9]
tebhya evainaṃ juhoti | [TĀ, 5, 8 8.10]
rudrāya rudrahotre svāhety āha | [TĀ, 5, 8 9.1]
rudram eva bhāgadheyena samardhayati | [TĀ, 5, 8 9.2]
sarvataḥ samanakti | [TĀ, 5, 8 9.3]
sarvata eva rudraṃ niravadayate | [TĀ, 5, 8 9.4]
udañcaṃ nirasyati | [TĀ, 5, 8 9.5]
eṣā vai rudrasya dik | [TĀ, 5, 8 9.6]
svāyām eva diśi rudraṃ niravadayate | [TĀ, 5, 8 9.7]
apa upaspṛśati medhyatvāya | [TĀ, 5, 8 9.8]
nānvīkṣate | [TĀ, 5, 8 9.9]
yad anvīkṣeta | [TĀ, 5, 8 9.10]
cakṣur asya pramāyukaṃ syāt | [TĀ, 5, 8 10.1]
tasmān nānvīkṣyaḥ | [TĀ, 5, 8 10.2]
apīparo māhno rātriyai mā pāhy eṣā te agne samit tayā samidhyasvāyur me dā varcasā māñjīr ity āha | [TĀ, 5, 8 10.3]
āyur evāsmin varco dadhāti | [TĀ, 5, 8 10.4]
apīparo mā rātriyā ahno mā pāhy eṣā te agne samit tayā samidhyasvāyur me dā varcasā māñjīr ity āha | [TĀ, 5, 8 10.5]
āyur evāsmin varco dadhāti | [TĀ, 5, 8 10.6]
agnir jyotir jyotir agniḥ svāhā sūryo jyotir jyotiḥ sūryaḥ svāhety āha | [TĀ, 5, 8 10.7]
yathāyajur evaitat | [TĀ, 5, 8 10.8]
brahmavādino vadanti | [TĀ, 5, 8 10.9]
hotavyam agnihotrā3ṃ na hotavyā3m iti | [TĀ, 5, 8 10.10]
yad yajuṣā juhuyāt | [TĀ, 5, 8 11.1]
ayathāpūrvam āhutī juhuyāt | [TĀ, 5, 8 11.2]
yan na juhuyāt | [TĀ, 5, 8 11.3]
agniḥ parābhavet | [TĀ, 5, 8 11.4]
bhūḥ svāhety eva hotavyam | [TĀ, 5, 8 11.5]
yathāpūrvam āhutī juhoti | [TĀ, 5, 8 11.6]
nāgniḥ parābhavati | [TĀ, 5, 8 11.7]
hutaṃ havir madhu havir ity āha | [TĀ, 5, 8 11.8]
svadayaty evainam | [TĀ, 5, 8 11.9]
indratame 'gnāv ity āha | [TĀ, 5, 8 11.10]
prāṇo vā indratamo 'gniḥ | [TĀ, 5, 8 12.1]
prāṇa evainam indratame 'gnau juhoti | [TĀ, 5, 8 12.2]
pitā no 'si mā mā hiṃsīr ity āhāhiṃsāyai | [TĀ, 5, 8 12.3]
aśyāma te deva gharma madhumato vājavataḥ pitumata ity āha | [TĀ, 5, 8 12.4]
āśiṣam evaitām āśāste | [TĀ, 5, 8 12.5]
svadhāvino 'śīmahi tvā mā mā hiṃsīr ity āhāhiṃsāyai | [TĀ, 5, 8 12.6]
tejasā vā ete vyṛdhyante | [TĀ, 5, 8 12.7]
ye pravargyeṇa caranti | [TĀ, 5, 8 12.8]
prāśnanti | [TĀ, 5, 8 12.9]
teja evātman dadhate | [TĀ, 5, 8 12.10]
saṃvatsaraṃ na māṃsam aśnīyāt | [TĀ, 5, 8 13.1]
na rāmām upeyāt | [TĀ, 5, 8 13.2]
na mṛnmayena pibet | [TĀ, 5, 8 13.3]
nāsya rāma ucchiṣṭaṃ pibet | [TĀ, 5, 8 13.4]
teja eva tat saṃśyati | [TĀ, 5, 8 13.5]
devāsurāḥ saṃyattā āsan | [TĀ, 5, 8 13.6]
te devā vijayam upayantaḥ | [TĀ, 5, 8 13.7]
vibhrāji saurye brahma saṃnyadadhata | [TĀ, 5, 8 13.8]
yat kiṃ ca divākīrtyam | [TĀ, 5, 8 13.9]
tad etenaiva vratenāgopāyat | [TĀ, 5, 8 13.10]
tasmād etad vrataṃ cāryam | [TĀ, 5, 8 13.11]
tejaso gopīthāya | [TĀ, 5, 8 13.12]
tasmād etāni yajūṃṣi vibhrājaḥ sauryasyety āhuḥ | [TĀ, 5, 8 13.13]
svāhā tvā sūryasya raśmibhya iti prātaḥ saṃsādayati | [TĀ, 5, 8 13.14]
svāhā tvā nakṣatrebhya iti sāyam | [TĀ, 5, 8 13.15]
etā vā etasya devatāḥ | [TĀ, 5, 8 13.16]
tābhir evainaṃ samardhayati | [TĀ, 5, 8 13.17]
{TĀ, 5, 9}
gharma yā te divi śug iti tisra āhutīr juhoti | [TĀ, 5, 9 1.1]
chandobhir evāsyaibhyo lokebhyaḥ śucam avayajate | [TĀ, 5, 9 1.2]
iyaty agre juhoti | [TĀ, 5, 9 1.3]
atheyaty atheyati | [TĀ, 5, 9 1.4]
traya ime lokāḥ | [TĀ, 5, 9 1.5]
ebhya eva lokebhyaḥ śucam avayajate | [TĀ, 5, 9 1.6]
anu no 'dyānumatir ity āhānumatyai | [TĀ, 5, 9 1.7]
divas tvā paraspāyā ity āha | [TĀ, 5, 9 1.8]
diva evemāṃllokān dādhāra | [TĀ, 5, 9 1.9]
brahmaṇas tvā paraspāyā ity āha | [TĀ, 5, 9 1.10]
eṣv eva lokeṣu prajā dādhāra | [TĀ, 5, 9 2.1]
prāṇasya tvā paraspāyā ity āha | [TĀ, 5, 9 2.2]
prajāsv eva prāṇān dādhāra | [TĀ, 5, 9 2.3]
śiro vā etad yajñasya | [TĀ, 5, 9 2.4]
yat pravargyaḥ | [TĀ, 5, 9 2.5]
asau khalu vā ādityaḥ pravargyaḥ | [TĀ, 5, 9 2.6]
taṃ yad dakṣiṇā pratyañcam udañcam udvāsayet | [TĀ, 5, 9 2.7]
jihmaṃ yajñasya śiro haret | [TĀ, 5, 9 2.8]
prāñcam udvāsayati | [TĀ, 5, 9 2.9]
purastād eva yajñasya śiraḥ pratidadhāti | [TĀ, 5, 9 2.10]
prāñcam udvāsayati | [TĀ, 5, 9 3.1]
tasmād asāv ādityaḥ purastād udeti | [TĀ, 5, 9 3.2]
śaphopayamān dhavitrāṇi dhṛṣṭī ity anvavaharanti | [TĀ, 5, 9 3.3]
sātmānam evainaṃ satanuṃ karoti | [TĀ, 5, 9 3.4]
sātmā 'muṣmiṃlloke bhavati | [TĀ, 5, 9 3.5]
ya evaṃ veda | [TĀ, 5, 9 3.6]
audumbarāṇi bhavanti | [TĀ, 5, 9 3.7]
ūrg vā udumbaraḥ | [TĀ, 5, 9 3.8]
ūrjam evāvarunddhe | [TĀ, 5, 9 3.9]
vartmanā vā anvitya | [TĀ, 5, 9 3.10]
yajñaṃ rakṣāṃsi jighāṃsanti | [TĀ, 5, 9 4.1]
sāmnā prastotānvavaiti | [TĀ, 5, 9 4.2]
sāma vai rakṣohā | [TĀ, 5, 9 4.3]
rakṣasām apahatyai | [TĀ, 5, 9 4.4]
trir nidhanam upaiti | [TĀ, 5, 9 4.5]
traya ime lokāḥ | [TĀ, 5, 9 4.6]
ebhya eva lokebhyo rakṣāṃsy apahanti | [TĀ, 5, 9 4.7]
puruṣaḥ puruṣo nidhanam upaiti | [TĀ, 5, 9 4.8]
puruṣaḥ puruṣo hi rakṣasvī | [TĀ, 5, 9 4.9]
rakṣasām apahatyai | [TĀ, 5, 9 4.10]
yat pṛthivyām udvāsayet | [TĀ, 5, 9 5.1]
pṛthivīṃ śucārpayet | [TĀ, 5, 9 5.2]
yad apsu | [TĀ, 5, 9 5.3]
apaḥ śucārpayet | [TĀ, 5, 9 5.4]
yad oṣadhīṣu | [TĀ, 5, 9 5.5]
oṣadhīḥ śucārpayet | [TĀ, 5, 9 5.6]
yad vanaspatiṣu | [TĀ, 5, 9 5.7]
vanaspatīñchucārpayet | [TĀ, 5, 9 5.8]
hiraṇyaṃ nidhāyodvāsayati | [TĀ, 5, 9 5.9]
amṛtaṃ vai hiraṇyam | [TĀ, 5, 9 5.10]
amṛta evainaṃ pratiṣṭhāpayati | [TĀ, 5, 9 6.1]
valgur asi śaṃyudhāyā iti triḥ pariṣiñcan paryeti | [TĀ, 5, 9 6.2]
trivṛd vā agniḥ | [TĀ, 5, 9 6.3]
yāvān evāgniḥ | [TĀ, 5, 9 6.4]
tasya śucaṃ śamayati | [TĀ, 5, 9 6.5]
triḥ punaḥ paryeti | [TĀ, 5, 9 6.6]
ṣaṭ sampadyante | [TĀ, 5, 9 6.7]
ṣaḍ vā ṛtavaḥ | [TĀ, 5, 9 6.8]
ṛtubhir evāsya śucaṃ śamayati | [TĀ, 5, 9 6.9]
catuḥsraktir nābhir ṛtasyety āha | [TĀ, 5, 9 6.10]
iyaṃ vā ṛtam | [TĀ, 5, 9 7.1]
tasyā eṣa eva nābhiḥ | [TĀ, 5, 9 7.2]
yat pravargyaḥ | [TĀ, 5, 9 7.3]
tasmād evam āha | [TĀ, 5, 9 7.4]
sado viśvāyur ity āha | [TĀ, 5, 9 7.5]
sado hīyam | [TĀ, 5, 9 7.6]
apa dveṣo apa hvara ity āha bhrātṛvyāpanuttyai | [TĀ, 5, 9 7.7]
gharmaitat te 'nnam etat purīṣam iti dadhnā madhumiśreṇa pūrayati | [TĀ, 5, 9 7.8]
ūrg vā annādyaṃ dadhi | [TĀ, 5, 9 7.9]
ūrjaivainam annādyena samardhayati | [TĀ, 5, 9 7.10]
anaśanāyuko bhavati | [TĀ, 5, 9 8.1]
ya evaṃ veda | [TĀ, 5, 9 8.2]
rantir nāmāsi divyo gandharva ity āha | [TĀ, 5, 9 8.3]
rūpam evāsyaitan mahimānaṃ rantiṃ bandhutāṃ vyācaṣṭe | [TĀ, 5, 9 8.4]
sam aham āyuṣā saṃ prāṇenety āha | [TĀ, 5, 9 8.5]
āśiṣam evaitām āśāste | [TĀ, 5, 9 8.6]
vy asau yo 'smān dveṣṭi yaṃ ca vayaṃ dviṣma ity āha | [TĀ, 5, 9 8.7]
abhicāra evāsyaiṣaḥ | [TĀ, 5, 9 8.8]
acikradad vṛṣā harir ity āha | [TĀ, 5, 9 8.9]
vṛṣā hy eṣaḥ | [TĀ, 5, 9 8.10]
vṛṣā hariḥ | [TĀ, 5, 9 9.1]
mahān mitro na darśata ity āha | [TĀ, 5, 9 9.2]
stauty evainam etat | [TĀ, 5, 9 9.3]
cid asi samudrayonir ity āha | [TĀ, 5, 9 9.4]
svām evainaṃ yoniṃ gamayati | [TĀ, 5, 9 9.5]
namas te astu mā mā hiṃsīr ity āhāhiṃsāyai | [TĀ, 5, 9 9.6]
viśvāvasuṃ soma gandharvam ity āha | [TĀ, 5, 9 9.7]
yad evāsya kriyamāṇasyāntaryanti | [TĀ, 5, 9 9.8]
tad evāsyaitenāpyāyayati | [TĀ, 5, 9 9.9]
viśvāvasur abhi tan no gṛṇātv ity āha | [TĀ, 5, 9 9.10]
pūrvam evoditam | [TĀ, 5, 9 10.1]
uttareṇābhigṛṇāti | [TĀ, 5, 9 10.2]
dhiyo hinvāno dhiya in no avyād ity āha | [TĀ, 5, 9 10.3]
ṛtūn evāsmai kalpayati | [TĀ, 5, 9 10.4]
prāsāṃ gandharvo amṛtāni vocad ity āha | [TĀ, 5, 9 10.5]
prāṇā vā amṛtāḥ | [TĀ, 5, 9 10.6]
prāṇān evāsmai kalpayati | [TĀ, 5, 9 10.7]
etat tvaṃ deva gharma devo devān upāgā ity āha | [TĀ, 5, 9 10.8]
devo hy eṣa san devān upaiti | [TĀ, 5, 9 10.9]
idam ahaṃ manuṣyo manuṣyān ity āha | [TĀ, 5, 9 10.10]
manuṣyo hi | [TĀ, 5, 9 11.1]
eṣa san manuṣyān upaiti | [TĀ, 5, 9 11.2]
īśvaro vai pravargyam udvāsayan | [TĀ, 5, 9 11.3]
prajāṃ paśūnt somapītham anūdvāsaḥ somapīthānu mehi | [TĀ, 5, 9 11.4]
saha prajayā saha rāyaspoṣeṇety āha | [TĀ, 5, 9 11.5]
prajām eva paśūnt somapītham ātman dhatte | [TĀ, 5, 9 11.6]
sumitrā na āpa oṣadhayaḥ santv ity āha | [TĀ, 5, 9 11.7]
āśiṣam evaitām āśāste | [TĀ, 5, 9 11.8]
durmitrās tasmai bhūyāsur yo 'smān dveṣṭi yaṃ ca vayaṃ dviṣma ity āha | [TĀ, 5, 9 11.9]
abhicāra evāsyaiṣaḥ | [TĀ, 5, 9 11.10]
pra vā eṣo 'smāllokāccyavate | [TĀ, 5, 9 11.11]
yaḥ pravargyam udvāsayati | [TĀ, 5, 9 11.12]
ud u tyaṃ citram iti saurībhyām ṛgbhyāṃ punar etya gārhapatye juhoti | [TĀ, 5, 9 11.13]
ayaṃ vai loko gārhapatyaḥ | [TĀ, 5, 9 11.14]
asminn eva loke pratitiṣṭhati | [TĀ, 5, 9 11.15]
asau khalu vā ādityaḥ suvargo lokaḥ | [TĀ, 5, 9 11.16]
yat saurī bhavataḥ | [TĀ, 5, 9 11.17]
tenaiva suvargāl lokān naiti | [TĀ, 5, 9 11.18]
{TĀ, 5, 10}
prajāpatiṃ vai devāḥ śukraṃ payo 'duhran | [TĀ, 5, 10 1.1]
tad ebhyo na vyabhavat | [TĀ, 5, 10 1.2]
tad agnir vyakarot | [TĀ, 5, 10 1.3]
tāni śukriyāṇi sāmāny abhavan | [TĀ, 5, 10 1.4]
teṣāṃ yo raso 'tyakṣarat | [TĀ, 5, 10 1.5]
tāni śukrayajūṃṣy abhavan | [TĀ, 5, 10 1.6]
śukriyāṇāṃ vā etāni śukriyāṇi | [TĀ, 5, 10 1.7]
sāmapayasaṃ vā etayor anyat | [TĀ, 5, 10 1.8]
devānām anyat payaḥ | [TĀ, 5, 10 1.9]
yad goḥ payaḥ | [TĀ, 5, 10 1.10]
tat sāmnaḥ payaḥ | [TĀ, 5, 10 2.1]
yad ajāyai payaḥ | [TĀ, 5, 10 2.2]
tad devānāṃ payaḥ | [TĀ, 5, 10 2.3]
tasmād yatraitair yajurbhiś caranti | [TĀ, 5, 10 2.4]
tat payasā caranti | [TĀ, 5, 10 2.5]
prajāpatim eva tad devān payasānnādyena samardhayanti | [TĀ, 5, 10 2.6]
eṣa ha tvai sākṣāt pravargyaṃ bhakṣayati | [TĀ, 5, 10 2.7]
yasyaivaṃ viduṣaḥ pravargyaḥ pravṛjyate | [TĀ, 5, 10 2.8]
uttaravedyām udvāsayet tejaskāmasya | [TĀ, 5, 10 2.9]
tejo vā uttaravediḥ | [TĀ, 5, 10 2.10]
tejaḥ pravargyaḥ | [TĀ, 5, 10 3.1]
tejasaiva tejaḥ samardhayati | [TĀ, 5, 10 3.2]
uttaravedyām udvāsayet annakāmasya | [TĀ, 5, 10 3.3]
śiro vā etad yajñasya | [TĀ, 5, 10 3.4]
yat pravargyaḥ | [TĀ, 5, 10 3.5]
mukham uttaravediḥ | [TĀ, 5, 10 3.6]
śīrṣṇaiva mukhaṃ saṃdadhāty annādyāya | [TĀ, 5, 10 3.7]
annāda eva bhavati | [TĀ, 5, 10 3.8]
yatra khalu vā etam udvāsitaṃ vayāṃsi paryāsate | [TĀ, 5, 10 3.9]
pari vai tāṃ samāṃ prajā vayāṃsy āsate | [TĀ, 5, 10 3.10]
tasmād uttaravedyām evodvāsayet | [TĀ, 5, 10 4.1]
prajānāṃ gopīthāya | [TĀ, 5, 10 4.2]
puro vā paścād vodvāsayet | [TĀ, 5, 10 4.3]
purastād vā etaj jyotir udeti | [TĀ, 5, 10 4.4]
tat paścān nimrocati | [TĀ, 5, 10 4.5]
svām evainaṃ yonim anūdvāsayati | [TĀ, 5, 10 4.6]
apāṃ madhya udvāsayet | [TĀ, 5, 10 4.7]
apāṃ vā etan madhyāj jyotir ajāyata | [TĀ, 5, 10 4.8]
jyotiḥ pravargyaḥ | [TĀ, 5, 10 4.9]
sva evainaṃ yonau pratiṣṭhāpayati | [TĀ, 5, 10 4.10]
yaṃ dviṣyāt | [TĀ, 5, 10 5.1]
yatra sa syāt | [TĀ, 5, 10 5.2]
tasyāṃ diśy udvāsayet | [TĀ, 5, 10 5.3]
eṣa vā agnir vaiśvānaraḥ | [TĀ, 5, 10 5.4]
yat pravargyaḥ | [TĀ, 5, 10 5.5]
agninaivainaṃ vaiśvānareṇābhipravartayati | [TĀ, 5, 10 5.6]
audumbaryāṃ śākhāyām udvāsayet | [TĀ, 5, 10 5.7]
ūrg vā udumbaraḥ | [TĀ, 5, 10 5.8]
annaṃ prāṇaḥ | [TĀ, 5, 10 5.9]
śug gharmaḥ | [TĀ, 5, 10 5.10]
idam aham amuṣyāmuṣyāyaṇasya śucā prāṇam apidahāmīty āha | [TĀ, 5, 10 6.1]
śucaivāsya prāṇam apidahati | [TĀ, 5, 10 6.2]
tājag ārtim ārcchati | [TĀ, 5, 10 6.3]
yatra darbhā upadīkasaṃtatāḥ syuḥ | [TĀ, 5, 10 6.4]
tad udvāsayed vṛṣṭikāmasya | [TĀ, 5, 10 6.5]
etā vā apām anūjjāvaryo nāma | [TĀ, 5, 10 6.6]
yad darbhāḥ | [TĀ, 5, 10 6.7]
asau khalu vā āditya ito vṛṣṭim udīrayati | [TĀ, 5, 10 6.8]
asāv evāsmā ādityo vṛṣṭiṃ niyacchati | [TĀ, 5, 10 6.9]
tā āpo niyatā dhanvanā yanti | [TĀ, 5, 10 6.10]
{TĀ, 5, 11}
prajāpatiḥ saṃbhriyamāṇaḥ | [TĀ, 5, 11 1.1]
saṃrāṭ saṃbhṛtaḥ | [TĀ, 5, 11 1.2]
gharmaḥ pravṛktaḥ | [TĀ, 5, 11 1.3]
mahāvīra udvāsitaḥ | [TĀ, 5, 11 1.4]
asau khalu vāvaiṣa ādityaḥ | [TĀ, 5, 11 1.5]
yat pravargyaḥ | [TĀ, 5, 11 1.6]
sa etāni nāmāny akuruta | [TĀ, 5, 11 1.7]
ya evaṃ veda | [TĀ, 5, 11 1.8]
vidur enaṃ nāmnā | [TĀ, 5, 11 1.9]
brahmavādino vadanti | [TĀ, 5, 11 1.10]
yo vai vasīyāṃsaṃ yathānāmam upacarati | [TĀ, 5, 11 2.1]
puṇyārtiṃ vai sa tasmai kāmayate | [TĀ, 5, 11 2.2]
puṇyārtiṃ asmai kāmayante | [TĀ, 5, 11 2.3]
ya evaṃ veda | [TĀ, 5, 11 2.4]
tasmād evaṃ vidvān | [TĀ, 5, 11 2.5]
gharma iti divā cakṣīta | [TĀ, 5, 11 2.6]
saṃrāḍ iti naktam | [TĀ, 5, 11 2.7]
ete vā etasya priye tanuvau | [TĀ, 5, 11 2.8]
ete asya priye nāmanī | [TĀ, 5, 11 2.9]
priyayaivainaṃ tanuvā | [TĀ, 5, 11 2.10]
priyeṇa nāmnā samardhayati | [TĀ, 5, 11 3.1]
kīrtir asya pūrvā gacchati janatām āyataḥ | [TĀ, 5, 11 3.2]
gāyatrī devebhyo 'pākrāmat | [TĀ, 5, 11 3.3]
tāṃ devāḥ pravargyeṇaivānuvyabhavan | [TĀ, 5, 11 3.4]
pravargyeṇāpnuvan | [TĀ, 5, 11 3.5]
yac caturviṃśatiḥ kṛtvaḥ pravargyaṃ pravṛṇakti | [TĀ, 5, 11 3.6]
gāyatrīm eva tad anuvibhavati | [TĀ, 5, 11 3.7]
gāyatrīm āpnoti | [TĀ, 5, 11 3.8]
pūrvāsya janaṃ yataḥ kīrtir gacchati | [TĀ, 5, 11 3.9]
vaiśvadevaḥ saṃsannaḥ | [TĀ, 5, 11 3.10]
vasavaḥ pravṛktaḥ | [TĀ, 5, 11 4.1]
somo 'bhikīryamāṇaḥ | [TĀ, 5, 11 4.2]
āśvinaḥ payasy ānīyamāne | [TĀ, 5, 11 4.3]
mārutaḥ kvathan | [TĀ, 5, 11 4.4]
pauṣṇa udantaḥ | [TĀ, 5, 11 4.5]
sārasvato viṣyandamānaḥ | [TĀ, 5, 11 4.6]
maitraḥ śarogṛhītaḥ | [TĀ, 5, 11 4.7]
teja udyato vāyuḥ | [TĀ, 5, 11 4.8]
hriyamāṇaḥ prajāpatiḥ | [TĀ, 5, 11 4.9]
hūyamāno vāgghṛtaḥ | [TĀ, 5, 11 4.10]
asau khalu vāvaiṣa ādityaḥ | [TĀ, 5, 11 5.1]
yat pravargyaḥ | [TĀ, 5, 11 5.2]
sa etāni nāmāny akuruta | [TĀ, 5, 11 5.3]
ya evaṃ veda | [TĀ, 5, 11 5.4]
vidur enaṃ nāmnā | [TĀ, 5, 11 5.5]
brahmavādino vadanti | [TĀ, 5, 11 5.6]
yan mṛnmayam āhutiṃ nāśnute 'tha | [TĀ, 5, 11 5.7]
kasmād eṣo 'śnuta iti | [TĀ, 5, 11 5.8]
vāg eṣa iti brūyāt | [TĀ, 5, 11 5.9]
vācy eva vācaṃ dadhāti | [TĀ, 5, 11 5.10]
tasmād aśnute | [TĀ, 5, 11 6.1]
prajāpatir vā eṣa dvādaśadhā vihitaḥ | [TĀ, 5, 11 6.2]
yat pravargyaḥ | [TĀ, 5, 11 6.3]
yat prāg avakāśebhyaḥ | [TĀ, 5, 11 6.4]
tena prajā asṛjata | [TĀ, 5, 11 6.5]
avakāśair devāsurān asṛjata | [TĀ, 5, 11 6.6]
yad ūrdhvam avakāśebhyaḥ | [TĀ, 5, 11 6.7]
tenānnam asṛjata | [TĀ, 5, 11 6.8]
annaṃ prajāpatiḥ | [TĀ, 5, 11 6.9]
prajāpatir vāvaiṣaḥ | [TĀ, 5, 11 6.10]
{TĀ, 5, 12}
savitā bhūtvā prathame 'han pravṛjyate | [TĀ, 5, 12 1.1]
tena kāmāṁ eti | [TĀ, 5, 12 1.2]
yad dvitīye 'han pravṛjyate | [TĀ, 5, 12 1.3]
agnir bhūtvā devān eti | [TĀ, 5, 12 1.4]
yat tṛtīye 'han pravṛjyate | [TĀ, 5, 12 1.5]
vāyur bhūtvā prāṇān eti | [TĀ, 5, 12 1.6]
yac caturthe 'han pravṛjyate | [TĀ, 5, 12 1.7]
ādityo bhūtvā raśmīn eti | [TĀ, 5, 12 1.8]
yat pañcame 'han pravṛjyate | [TĀ, 5, 12 1.9]
candramā bhūtvā nakṣatrāṇy eti | [TĀ, 5, 12 1.10]
yatṣaṣṭhe 'han pravṛjyate | [TĀ, 5, 12 2.1]
ṛtur bhūtvā saṃvatsaram eti | [TĀ, 5, 12 2.2]
yat saptame 'han pravṛjyate | [TĀ, 5, 12 2.3]
dhātā bhūtvā śakvarīm eti | [TĀ, 5, 12 2.4]
yad aṣṭame 'han pravṛjyate | [TĀ, 5, 12 2.5]
bṛhaspatir bhūtvā gāyatrīm eti | [TĀ, 5, 12 2.6]
yan navame 'han pravṛjyate | [TĀ, 5, 12 2.7]
mitro bhūtvā trivṛta imāṃllokān eti | [TĀ, 5, 12 2.8]
yad daśame 'han pravṛjyate | [TĀ, 5, 12 2.9]
varuṇo bhūtvā virājam eti | [TĀ, 5, 12 2.10]
yad ekādaśe 'han pravṛjyate | [TĀ, 5, 12 3.1]
indro bhūtvā triṣṭubham eti | [TĀ, 5, 12 3.2]
yad dvādaśe 'han pravṛjyate | [TĀ, 5, 12 3.3]
somo bhūtvā sutyām eti | [TĀ, 5, 12 3.4]
yat purastād upasadāṃ pravṛjyate | [TĀ, 5, 12 3.5]
tasmād itaḥ parāṅ amūṃ lokāṃstapann eti | [TĀ, 5, 12 3.6]
yad upariṣṭād upasadāṃ pravṛjyate | [TĀ, 5, 12 3.7]
tasmād amuto 'rvāṅ imāṃllokāṃstapann eti | [TĀ, 5, 12 3.8]
ya evaṃ veda | [TĀ, 5, 12 3.9]
eva tapati | [TĀ, 5, 12 3.10]
