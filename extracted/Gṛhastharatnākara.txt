{GṛRĀ, Vivāhyāvivāhyakanyānirūpaṇa}
tatra manuśātātapau | [GṛRĀ, Vivāhyāvivāhyakanyānirūpaṇa 1.1]
asapiṇḍā tu yā māturasagotrā ca yā | [GṛRĀ, Vivāhyāvivāhyakanyānirūpaṇa 1.2]
pituḥ sā praśastā dvijātīnāṃ dārakarmaṇi maithune | [GṛRĀ, Vivāhyāvivāhyakanyānirūpaṇa 1.3]
māturasapiṇḍā mātuladuhitrādibhyo 'nyā asapiṇḍeti samāna ekaḥ piṇḍo deho yasyāḥ sā sapiṇḍā na tathā asapiṇḍā sapiṇḍatā ca ekadehāvayavānvayena bhavati | [GṛRĀ, Vivāhyāvivāhyakanyānirūpaṇa 2]
tathāhi | [GṛRĀ, Vivāhyāvivāhyakanyānirūpaṇa 3.1]
putrasya pitṛśarīrāvayavānvayena pitrā saha | [GṛRĀ, Vivāhyāvivāhyakanyānirūpaṇa 3.2]
evaṃ pitāmahādibhirapi pitṛdvāreṇa śarīrāvayavānvayataḥ | [GṛRĀ, Vivāhyāvivāhyakanyānirūpaṇa 4]
evaṃ mātṛśarīrāvayavānvayena mātrā tathā mātāmahādibhirapi mātṛdvāreṇa | [GṛRĀ, Vivāhyāvivāhyakanyānirūpaṇa 5]
tathā mātṛsvasṛmātulādibhir apyekaśarīrāvayavānvayāt tathā pitṛsvasrādibhirapi | [GṛRĀ, Vivāhyāvivāhyakanyānirūpaṇa 6]
tathā patyā saha patnyā ekaśarīrārambhakatayā | [GṛRĀ, Vivāhyāvivāhyakanyānirūpaṇa 7]
evaṃ bhrātṛbhāryyāṇāmapi ekaśarīrārambhakaiḥ svasvapatibhiḥ sahaikaśarīrārambhakatvena | [GṛRĀ, Vivāhyāvivāhyakanyānirūpaṇa 8]
evaṃ yatra yatra sapiṇḍaśabdastatra sākṣāt paramparayā ekaśarīrāvayavānvayena jñeya iti mitākṣarākāraḥ | [GṛRĀ, Vivāhyāvivāhyakanyānirūpaṇa 9]
dārakarmmaṇi dāratvajanake vivāhe maithune mithunasādhyadharmmaputrotpattyādau | [GṛRĀ, Vivāhyāvivāhyakanyānirūpaṇa 10]
maithune mithunaśabdavācyastrīpuṃsasādhye svāśramādikarmmaṇi na kevalaṃ strīsādhyapākādikarmmaṇi api tūbhayasādhye 'pīti kalpataruḥ | [GṛRĀ, Vivāhyāvivāhyakanyānirūpaṇa 11]
{GṛRĀ, Vivāhabhedāḥ}
tatra manuḥ | [GṛRĀ, Vivāhabhedāḥ 1.1]
caturṇāmapi varṇānāṃ pratyekaṃ ca hitāhitān | [GṛRĀ, Vivāhabhedāḥ 1.2]
aṣṭāvimān samāsena strīvivāhān nibodhata | [GṛRĀ, Vivāhabhedāḥ 1.3]
strīpadaṃ strītvena prasaktā saṃskāryatvanivāraṇārthaṃ saṃskāryatvārtham iti kalpatarukāraḥ | [GṛRĀ, Vivāhabhedāḥ 2.1]
nāradaḥ | [GṛRĀ, Vivāhabhedāḥ 3.1]
aṣṭau vivāhā varṇānāṃ saṃskārārthaṃ prakīrtitāḥ | [GṛRĀ, Vivāhabhedāḥ 3.2]
brāhmastu prathamasteṣāṃ prājāpatyastathaiva ca | [GṛRĀ, Vivāhabhedāḥ 3.3]
ārṣastathaiva daivaśca gāndharvaś cāsurastathā | [GṛRĀ, Vivāhabhedāḥ 4.1]
rākṣaso'nantarastasmāt paiśācaścāṣṭamo'dhamaḥ | [GṛRĀ, Vivāhabhedāḥ 4.2]
eṣāṃ tu dharmyāścatvāro brāhmādyāḥ samudāhṛtāḥ | [GṛRĀ, Vivāhabhedāḥ 5.1]
sādhāraṇaḥ syād gāndharvas trayo'dharmyās tathāpare | [GṛRĀ, Vivāhabhedāḥ 5.2]
sādhāraṇo na dharmo nādharma ityarthaḥ | [GṛRĀ, Vivāhabhedāḥ 6.1]
nāradakrameṇa vivāhānantaraṃ gotamaḥ | [GṛRĀ, Vivāhabhedāḥ 7.1]
catvāro dharmmyāḥ prathamāḥ ṣaḍityeke | [GṛRĀ, Vivāhabhedāḥ 7.2]
hārītaḥ | [GṛRĀ, Vivāhabhedāḥ 8.1]
athāṣṭau vivāhāḥ sambhavanti brāhmo daivo gāndharvva āsuro rākṣasaḥ paiśāco mānuṣaḥ kṣātraśceti | [GṛRĀ, Vivāhabhedāḥ 8.2]
teṣāṃ pūrve saptobhayatasteṣāṃ vindetālābhe mānuṣam | [GṛRĀ, Vivāhabhedāḥ 8.3]
teṣāṃ pūrve iti teṣāṃ vivāhānāṃ madhye pūrve ādyāstrayo vivāhā ubhayato mātṛpitṛvaṃśajān sapta sapta tārayanti iti śeṣaḥ | [GṛRĀ, Vivāhabhedāḥ 8.4]
teṣāṃ vivāhānāmalābhe mānuṣaṃ vindeta labheta | [GṛRĀ, Vivāhabhedāḥ 8.5]
atra nāradoktārṣaprājāpatyapadayor mānuṣakṣātraśabdenopādānam ityavirodhaḥ | [GṛRĀ, Vivāhabhedāḥ 9]
atra manvanusārāt yathāsambhavaṃ śastatvamalābhe kṣatriyādīnāṃ mānuṣo vivāhaḥ | [GṛRĀ, Vivāhabhedāḥ 10]
punarhārītaḥ | [GṛRĀ, Vivāhabhedāḥ 11.1]
eteṣāmekatamenoḍhāṃ dharmmapatnīṃ prāhuḥ | [GṛRĀ, Vivāhabhedāḥ 11.2]
atra yadyapyekatameneti sarvaṃ pratyaviśiṣṭaṃ tathāpi yo yasya vivāha uktastena tasya dharmmapatnī bhavatīti vākyārtho neyaḥ | [GṛRĀ, Vivāhabhedāḥ 12]
vasiṣṭhaḥ | [GṛRĀ, Vivāhabhedāḥ 13.1]
ṣaḍvivāhā brāhmo daivaścārṣo gāndharvvaḥ kṣātro mānuṣaśceti | [GṛRĀ, Vivāhabhedāḥ 13.2]
iyaṃ gaṇanā netaravyavacchedāya | [GṛRĀ, Vivāhabhedāḥ 13.3]
yadvā paiśācāsuravivāhād utkṛṣṭavibhāgo'yaṃ ṣaṭpratipādakapadena eva kenacillakṣaṇayā sākṣād anuktayor api pratipādanamiti vā evamanye'pi vibhāgā manvādyuktāṣṭadhānurodhena neyāḥ | [GṛRĀ, Vivāhabhedāḥ 13.4]
brāhmadaivārṣagāndharvāsurarākṣasān uktvā āpastambaḥ | [GṛRĀ, Vivāhabhedāḥ 14.1]
teṣāṃ traya ādyāḥ praśastāḥ pūrvaḥ pūrvaḥ śreyān | [GṛRĀ, Vivāhabhedāḥ 14.2]
manuryamaśca | [GṛRĀ, Vivāhabhedāḥ 15.1]
brāhmo daivastathā cārṣaḥ prājāpatyas tathāsuraḥ | [GṛRĀ, Vivāhabhedāḥ 15.2]
gāndharvvo rākṣasaścaiva paiśācaścāṣṭamo'dhamaḥ | [GṛRĀ, Vivāhabhedāḥ 15.3]
yo yasya dharmo varṇasya guṇadoṣau tu yasya yau | [GṛRĀ, Vivāhabhedāḥ 16.1]
tadvaḥ sarvaṃ pravakṣyāmi prasave ca guṇāguṇān | [GṛRĀ, Vivāhabhedāḥ 16.2]
ṣaḍ ānupūrvvyā viprasya kṣatrasya caturo 'varān | [GṛRĀ, Vivāhabhedāḥ 17.1]
viṭśūdrayośca tāneva vidyāddharmmānna rākṣasān | [GṛRĀ, Vivāhabhedāḥ 17.2]
caturo brāhmaṇasyādyān praśastān kavayo viduḥ | [GṛRĀ, Vivāhabhedāḥ 18.1]
rākṣasaṃ kṣatriyasyaikaṃ mānuṣaṃ vaiśyaśūdrayoḥ | [GṛRĀ, Vivāhabhedāḥ 18.2]
pañcānāṃ tu trayo dharmmyā dvāvadharmmyau smṛtāviha | [GṛRĀ, Vivāhabhedāḥ 19.1]
paiśācaścāsuraścaiva na kartavyau kadācana | [GṛRĀ, Vivāhabhedāḥ 19.2]
pṛthak pṛthak vā miśrau vā vivāhau pūrvadeśitau | [GṛRĀ, Vivāhabhedāḥ 20.1]
gāndharvvo rākṣasaścaiva dharmmau kṣatrasya tau smṛtau | [GṛRĀ, Vivāhabhedāḥ 20.2]
prasave apatyotpattau aguṇān doṣān ānupūrvvyā yathoktakrameṇa avarān adhastanān āsurarākṣasagāndharvvapaiśācān adṛṣṭajanakān | [GṛRĀ, Vivāhabhedāḥ 21]
paiśācaścāsuraścaiva na kartavyau kadācana iti brāhmaṇe niṣedho boddhavyaḥ anyatra tadvidhānāt | [GṛRĀ, Vivāhabhedāḥ 22]
pṛthak pṛthak ekaikaśaḥ miśra ubhayalakṣaṇasaṃkīrṇo yathā kanyāvarayoḥ parasparānurāge satyeva kanyāyā adīyamānāyā jhaṭiti haraṇena vivāhe gāndharvvarākṣasau | [GṛRĀ, Vivāhabhedāḥ 23.1]
paiṭhīnasiḥ | [GṛRĀ, Vivāhabhedāḥ 23.2]
{GṛRĀ, Brāhmalakṣaṇa}
brāhmaprājāpatyārṣadaivāḥ brāhmaṇasya gāndharvva āsuro rāja tatra manuḥ | [GṛRĀ, Brāhmalakṣaṇa 1.1]
ācchādya cārcayitvā ca śrutaśīlavate svayam | [GṛRĀ, Brāhmalakṣaṇa 1.2]
āhūya dānaṃ kanyāyā brāhmo dharmmaḥ prakīrtitaḥ | [GṛRĀ, Brāhmalakṣaṇa 1.3]
ācchādya vastrayugaṃ paridhāpya arcayitvā arccanāṃ kṛtvā | [GṛRĀ, Brāhmalakṣaṇa 2.1]
devalaḥ | [GṛRĀ, Brāhmalakṣaṇa 2.2]
tato vinītāṃ kalyāṇīṃ kularūpavayo'nvitām | [GṛRĀ, Brāhmalakṣaṇa 2.3]
alaṃkṛtyārhate dadyād vivāho brāhma ucyate | [GṛRĀ, Brāhmalakṣaṇa 2.4]
kalyāṇīṃ pūrvoktadoṣaśūnyām | [GṛRĀ, Brāhmalakṣaṇa 3.1]
arhate pūrvoktaguṇayuktāya | [GṛRĀ, Brāhmalakṣaṇa 3.2]
vyāsaḥ | [GṛRĀ, Brāhmalakṣaṇa 4.1]
ācchādyālaṃkṛtāṃ kṛtvā triḥ parikramya pāvakam | [GṛRĀ, Brāhmalakṣaṇa 4.2]
nāmagotre samuddiśya dadyādbrāhmo vidhistvayam | [GṛRĀ, Brāhmalakṣaṇa 4.3]
atra triḥ pāvakaparikramaṇaṃ nāmagotroccāraṇayoḥ pāṭhakramo nādriyate | [GṛRĀ, Brāhmalakṣaṇa 5]
saṃvartaḥ | [GṛRĀ, Brāhmalakṣaṇa 6.1]
alaṃkṛtya tvalaṅkārairvarāya sadṛśāya vai | [GṛRĀ, Brāhmalakṣaṇa 6.2]
brāhmeṇa tu vivāhena dadyāt kanyāṃ supūjitām | [GṛRĀ, Brāhmalakṣaṇa 6.3]
supūjitāṃ vastrapuṣpacandanādinā | [GṛRĀ, Brāhmalakṣaṇa 7]
yamaḥ | [GṛRĀ, Brāhmalakṣaṇa 8.1]
adbhiryā dīyate kanyā brahmadeyeti tāṃ viduḥ | [GṛRĀ, Brāhmalakṣaṇa 8.2]
brahmadeyeti saṃjñā tatra vivāhe jātasya śrāddhapaṅktipāvanatvavyavahārāt | [GṛRĀ, Brāhmalakṣaṇa 9]
hārītaḥ | [GṛRĀ, Brāhmalakṣaṇa 10.1]
anindannanyair avitarkayan vidhivadvastrayugaṃ dattvā saha dharmmaṃ caryatām iti brāhmaḥ | [GṛRĀ, Brāhmalakṣaṇa 10.2]
anindan adūṣayann anyairavitarkayan itaraiḥ saha dūṣaṇamaśaṅkamānaḥ | [GṛRĀ, Brāhmalakṣaṇa 11]
vidhivat madhuparkādipuraḥsaraṃ saha dharmmaṃ caryatām ityuktvā yatra vivāhe kanyāṃ dadyāt sa brāhma ityarthaḥ | [GṛRĀ, Brāhmalakṣaṇa 12]
āpastambaḥ | [GṛRĀ, Brāhmalakṣaṇa 13.1]
brāhme vivāhe bandhuśīlaśrutārogyāṇi buddhvā prajāṃ sahatvakarmmabhyaḥ pratipādayed bhuktiviṣayenālaṃkṛtya | [GṛRĀ, Brāhmalakṣaṇa 13.2]
prajāṃ kanyāṃ | [GṛRĀ, Brāhmalakṣaṇa 14]
sahatvakarmmabhya iti yeṣu karmmasvādhānādiṣu patnīsahabhāvaḥ śrutaḥ tadarthatayā pratipādayet dadyāt | [GṛRĀ, Brāhmalakṣaṇa 15]
baudhāyanaḥ | [GṛRĀ, Brāhmalakṣaṇa 16.1]
śrutaśīle vijñāya brahmacāriṇe arthine dīyata iti sa brāhmaḥ | [GṛRĀ, Brāhmalakṣaṇa 16.2]
brahmacāriṇe asaṃjātastrīsaṅgamāya iti lakṣmīdharaḥ | [GṛRĀ, Brāhmalakṣaṇa 17]
samāvartanānantarameva dātavyeti halāyudhaḥ | [GṛRĀ, Brāhmalakṣaṇa 18]
brahmacāriṇe vedavate iti bhāvaḥ | [GṛRĀ, Brāhmalakṣaṇa 19]
jātapariṇītastrīsaṅgamasya dvitīyavivāhe vivāhāṣṭakabahirbhāvāpatteḥ | [GṛRĀ, Brāhmalakṣaṇa 20]
arthine vivāham īhate | [GṛRĀ, Brāhmalakṣaṇa 21]
śaṅkhalikhitau | [GṛRĀ, Brāhmalakṣaṇa 22.1]
tatra savarṇaḥ savarṇāya vidito viditāya yo nagnikāṃ dadyāt | [GṛRĀ, Brāhmalakṣaṇa 22.2]
sa brāhmaḥ | [GṛRĀ, Brāhmalakṣaṇa 22.3]
viditaḥ kulādibhiḥ | [GṛRĀ, Brāhmalakṣaṇa 23]
{GṛRĀ, Āsuralakṣaṇa}
tatra manuḥ | [GṛRĀ, Āsuralakṣaṇa 1.1]
jñātibhyo draviṇaṃ dattvā kanyāyāścaiva śaktitaḥ | [GṛRĀ, Āsuralakṣaṇa 1.2]
kanyāpradānaṃ svācchandyādāsuro dharmma ucyate | [GṛRĀ, Āsuralakṣaṇa 1.3]
jñātibhyaḥ kanyāyāśca dhanaṃ dattvā dhanagrahaṇalubdhāddātuḥ svācchandyād varāya | [GṛRĀ, Āsuralakṣaṇa 2]
yat kanyāyā ā pradānaṃ grahaṇaṃ kriyate | [GṛRĀ, Āsuralakṣaṇa 3]
tena vivāha āsuro bhavatītyarthaḥ | [GṛRĀ, Āsuralakṣaṇa 4]
devalaḥ | [GṛRĀ, Āsuralakṣaṇa 5.1]
śulkaṃ pradāya kanyāyāḥ pratyādānaṃ vidhānataḥ | [GṛRĀ, Āsuralakṣaṇa 5.2]
vittaheturvivāho'yamāsuraḥ ṣaṣṭha ucyate | [GṛRĀ, Āsuralakṣaṇa 5.3]
pratyādānamiha grahaṇameva vittaṃ heturyasya sa vittahetuḥ | [GṛRĀ, Āsuralakṣaṇa 6]
paiṭhīnasiḥ | [GṛRĀ, Āsuralakṣaṇa 7.1]
śulkena pariṇītvā dadato rākṣasaḥ | [GṛRĀ, Āsuralakṣaṇa 7.2]
pariṇītvā vikrīya rākṣasaśabdaḥ | [GṛRĀ, Āsuralakṣaṇa 7.3]
hārītaḥ | [GṛRĀ, Āsuralakṣaṇa 8.1]
dambhachadmabhyāṃ paraistarkitāya dīyate pratipadya vā sa āsuraḥ | [GṛRĀ, Āsuralakṣaṇa 8.2]
parair anyair dambhachadmabhyāṃ dāmbhikatayā chādmikatayā ca tarkitāya pratipadya jñātāya yad dānaṃ ayamāsuro vivāhaḥ | [GṛRĀ, Āsuralakṣaṇa 9]
punarhārītaḥ | [GṛRĀ, Āsuralakṣaṇa 10.1]
śulke śu [... au3 Zeichenjh] ryyeṇa mānuṣaḥ | [GṛRĀ, Āsuralakṣaṇa 10.2]
mānuṣaśabda āsuraparaḥ | [GṛRĀ, Āsuralakṣaṇa 10.3]
vasiṣṭhaḥ | [GṛRĀ, Āsuralakṣaṇa 11.1]
paṭhitvā dhanakrītī sa mānuṣas tasmād duhitṛmate śatamadhiratham iti ha kraye vijñāyate | [GṛRĀ, Āsuralakṣaṇa 11.2]
paṭhitvā paṭhanānukūlavyāpāraṃ kṛtvā sthitasya yatra vivāhyā kanyā dhanakrītī bhavati sa vivāho mānuṣaḥ | [GṛRĀ, Āsuralakṣaṇa 12]
āsura ityarthaḥ | [GṛRĀ, Āsuralakṣaṇa 13]
adhirathaṃ rathādhikaṃ śatamiti gośataṃ iti ha śabdena krayabodhikā śrutirdyotyate sā ca yā patyuḥ krītā satyanyathā anyaiś caratītyāha cāturmāsye | [GṛRĀ, Āsuralakṣaṇa 14]
kṣityadhikārakrayadarśanārthaṃ śrutyupanyāsaḥ | [GṛRĀ, Āsuralakṣaṇa 15]
kaśyapaḥ | [GṛRĀ, Āsuralakṣaṇa 16.1]
krītā dravyeṇa yā nārī na sā patnī vidhīyate | [GṛRĀ, Āsuralakṣaṇa 16.2]
na sā daive na vā paitre dāsīṃ tāṃ kaśyapo 'bravīt | [GṛRĀ, Āsuralakṣaṇa 16.3]
āpastambaḥ | [GṛRĀ, Āsuralakṣaṇa 17.1]
dānavikrayadharmmaśca apatyasya na vidyate | [GṛRĀ, Āsuralakṣaṇa 17.2]
manuḥ | [GṛRĀ, Āsuralakṣaṇa 18.1]
na kanyāyāḥ pitā vidvān gṛhṇīyācchulkam aṇvapi | [GṛRĀ, Āsuralakṣaṇa 18.2]
gṛhṇan śulkaṃ ca lobhena syānnaro'patyavikrayī | [GṛRĀ, Āsuralakṣaṇa 18.3]
ādadīta na śūdro'pi śulkaṃ duhitaraṃ dadat | [GṛRĀ, Āsuralakṣaṇa 19.1]
śulkaṃ gṛhṇan ca kurute channaṃ duhitṛvikrayam | [GṛRĀ, Āsuralakṣaṇa 19.2]
nānuśuśruma jātvetat pūrveṣvapi ca janmasu | [GṛRĀ, Āsuralakṣaṇa 20.1]
śulkasaṃjñena mūlyena pāpaṃ duhitṛvikrayam | [GṛRĀ, Āsuralakṣaṇa 20.2]
ārṣe gomithunaṃ śulkaṃ kecidāhurmṛṣaiva tat | [GṛRĀ, Āsuralakṣaṇa 21.1]
svalpo 'pyayaṃ mahān vāpi tāvāneva sa vikrayaḥ | [GṛRĀ, Āsuralakṣaṇa 21.2]
strīdhanāni tu ye mohād upajīvanti bāndhavāḥ | [GṛRĀ, Āsuralakṣaṇa 22.1]
nārīyānāni vastraṃ vā te pāpā yāntyadhogatim | [GṛRĀ, Āsuralakṣaṇa 22.2]
ārṣāsurayorvivāhayordhanagrahaṇamuktaṃ na ca tadvinā tadasaṃbhavaḥ | [GṛRĀ, Āsuralakṣaṇa 23.1]
kaśyapādibhiśca tatra nindā kṛteti virodhaḥ | [GṛRĀ, Āsuralakṣaṇa 24]
iyaṃ vyavasthā yat kanyārthaṃ mūlagrahaṇena vikraye doṣa iti | [GṛRĀ, Āsuralakṣaṇa 25]
strīdhanānīti prasaṅgād atroktaṃ upajīvanti upabhuñjate etena kanyāyā arhaṇārthadattadhanopayogān kurvāṇānāṃ na niṣedha ityuktam | [GṛRĀ, Āsuralakṣaṇa 26]
tasmādgṛhītamapi svayaṃ nopayojyam | [GṛRĀ, Āsuralakṣaṇa 27]
kaśyapaḥ | [GṛRĀ, Āsuralakṣaṇa 28.1]
śulkena ye prayacchanti svasutāṃ lobhamohitāḥ | [GṛRĀ, Āsuralakṣaṇa 28.2]
svātmavikrayiṇaḥ pāpā mahākilbiṣakārakāḥ | [GṛRĀ, Āsuralakṣaṇa 28.3]
patanti niraye ghore ghnanti ca ā saptamaṃ kulam | [GṛRĀ, Āsuralakṣaṇa 29.1]
gamanāgamane caiva sarvaṃ śulko vidhīyate | [GṛRĀ, Āsuralakṣaṇa 29.2]
gamanāgamane bahuśandeśādikam ādāya kanyāprārthanārthaṃ kanyā pitṛveśmani yātāyāte | [GṛRĀ, Āsuralakṣaṇa 30]
manuḥ | [GṛRĀ, Āsuralakṣaṇa 31.1]
yāsāṃ nādadate śulkaṃ jñātayo na sa vikrayaḥ | [GṛRĀ, Āsuralakṣaṇa 31.2]
arhaṇaṃ tu kumārīṇām ānṛśaṃsyaṃ ca kevalam | [GṛRĀ, Āsuralakṣaṇa 31.3]
ānṛśaṃsyamanukanyādānaṃ vikrayadharmmaścāpatyasya na vidyate ityabhihitaṃ tat kathamārṣe vivāhe kanyāpitre gomithunadānādikam āśaṅkyāha | [GṛRĀ, Āsuralakṣaṇa 32]
āpastambaḥ | [GṛRĀ, Āsuralakṣaṇa 33.1]
vivāhe duhitṛmate dānaṃ kāmyaṃ dharmmārthaṃ śrūyate tasmādduhitṛmate adhirathaṃ śataṃ deyaṃ tasmin mithunāyā kuryād iti | [GṛRĀ, Āsuralakṣaṇa 33.2]
tasyāṃ krayaśabdaḥ saṃstutimātraṃ dharmmāddhi sambandhaḥ | [GṛRĀ, Āsuralakṣaṇa 34]
vivāhe yat kanyāpitre dānaṃ tat kāmyaṃ na mūlyārpaṇaṃ karmmaṇā cātra ṛṣisambandhas tatpativiṣayo yathāyukto vivāhastathāyuktāḥ prajā bhavantītyabhidhānāt tanmithunāyālaṃkuryād iti taddattaṃ rathādikaṃ śataṃ | [GṛRĀ, Āsuralakṣaṇa 35]
mithunaṃ kuryāt patipatnībhāvaṃ janayet mithunaśabdāt mithunāt parasya vibhakteś chāndasatvād āyādeśaḥ | [GṛRĀ, Āsuralakṣaṇa 36]
yastvṛṣivivāhoḍhānāṃ smṛtyantare krayaśabdaḥ sa na mukhyārthaḥ atra heturdharmmāddhi sambandhaḥ dharmmārtho'yaṃ vivāho na śulkapradāne iti | [GṛRĀ, Āsuralakṣaṇa 37]
{GṛRĀ, Gāndharvalakṣaṇa}
tatra manuḥ | [GṛRĀ, Gāndharvalakṣaṇa 1.1]
icchayānyonyasaṃyogaḥ kanyāyāśca varasya ca | [GṛRĀ, Gāndharvalakṣaṇa 1.2]
gāndharvaḥ sa tu vijñeyo maithunyaḥ kāmasambhavaḥ | [GṛRĀ, Gāndharvalakṣaṇa 1.3]
icchayānyonyasaṃyogaḥ kanyāvarayoḥ samayapūrvaka upagamo gāndharvavivāhaḥ | [GṛRĀ, Gāndharvalakṣaṇa 2]
maithunyaḥ mithunasya karmma maithunaṃ tasmai hitam | [GṛRĀ, Gāndharvalakṣaṇa 3]
atraivāśvalāyanaḥ | [GṛRĀ, Gāndharvalakṣaṇa 4.1]
mithaḥ samayaṃ kṛtvopagacchet sa gāndharvvaḥ | [GṛRĀ, Gāndharvalakṣaṇa 4.2]
devalaḥ | [GṛRĀ, Gāndharvalakṣaṇa 5.1]
vivikte svayamanyonyaṃ strīpuṃsayoryaḥ samāgamaḥ | [GṛRĀ, Gāndharvalakṣaṇa 5.2]
prītihetuḥ sa gāndharvo vivāhaḥ pañcamo mataḥ | [GṛRĀ, Gāndharvalakṣaṇa 5.3]
gotamaḥ | [GṛRĀ, Gāndharvalakṣaṇa 6.1]
alaṃkṛtyecchayā svayaṃ saṃyogo gāndharvaḥ | [GṛRĀ, Gāndharvalakṣaṇa 6.2]
alaṃkṛtya alaṅkāraṃ kṛtvā yā icchantī tayā saha saṃyogo varasya gāndharvvo vivāha ityarthaḥ | [GṛRĀ, Gāndharvalakṣaṇa 7]
viṣṇuḥ | [GṛRĀ, Gāndharvalakṣaṇa 8.1]
dvayoḥ sakāmayor mātṛpitṛdānarahito yogo gāndharvvaḥ | [GṛRĀ, Gāndharvalakṣaṇa 8.2]
atra kanyāvarayor mātṛpitṛdānarahita iti svayaṃvaragāndharvvābhiprāyaḥ | [GṛRĀ, Gāndharvalakṣaṇa 9]
atraiva hārītaḥ | [GṛRĀ, Gāndharvalakṣaṇa 10.1]
svayaṃ kanyā varayate sa gāndharvvaḥ | [GṛRĀ, Gāndharvalakṣaṇa 10.2]
vasiṣṭhaḥ | [GṛRĀ, Gāndharvalakṣaṇa 11.1]
sakāmāṃ kāmayamānaḥ sadṛśīṃ yo nirundhyāt sa gāndharvaḥ | [GṛRĀ, Gāndharvalakṣaṇa 11.2]
atra kanyāvarayoḥ paraspararāgaprayuktasamayabandhakṛta upagamo gāndharvavivāha iti tātparyam | [GṛRĀ, Gāndharvalakṣaṇa 12]
{GṛRĀ, Rākṣasalakṣaṇa}
tatra manuḥ | [GṛRĀ, Rākṣasalakṣaṇa 1.1]
hatvā chittvā ca bhittvā ca krośantīṃ rudatīṃ gṛhāt | [GṛRĀ, Rākṣasalakṣaṇa 1.2]
prasahya kanyāṃ harato rākṣaso vidhirucyate | [GṛRĀ, Rākṣasalakṣaṇa 1.3]
hatvā chittvā bhittvā kanyāsambandhinamiti śeṣaḥ | [GṛRĀ, Rākṣasalakṣaṇa 2]
chedādanyahiṃsāparo hatveti śabdaḥ tā uṣitveti lakṣmīdharaḥ | [GṛRĀ, Rākṣasalakṣaṇa 3]
krośantīṃ bhayāt svajanamāhvayantīṃ prasahya haraṇe tātparyyam | [GṛRĀ, Rākṣasalakṣaṇa 4]
devalaḥ | [GṛRĀ, Rākṣasalakṣaṇa 5.1]
vikrameṇa prasahya syāt kumārīharaṇaṃ punaḥ | [GṛRĀ, Rākṣasalakṣaṇa 5.2]
vīryyahetur vivāhaḥ saḥ rākṣasaḥ saptamo mataḥ | [GṛRĀ, Rākṣasalakṣaṇa 5.3]
prasahya abhibhūya | [GṛRĀ, Rākṣasalakṣaṇa 6]
āśvalāyanaḥ | [GṛRĀ, Rākṣasalakṣaṇa 7.1]
hatvā chittvā ca śīrṣāṇi rudantīṃ rudadbhyo haret | [GṛRĀ, Rākṣasalakṣaṇa 7.2]
sa rākṣasaḥ | [GṛRĀ, Rākṣasalakṣaṇa 7.3]
rudadbhyaḥ kanyābandhubhyaḥ | [GṛRĀ, Rākṣasalakṣaṇa 8]
hārītaḥ | [GṛRĀ, Rākṣasalakṣaṇa 9.1]
rājāśrayeṇa vadhadaṇḍābhighātabhayaviśeṣādrākṣasaḥ | [GṛRĀ, Rākṣasalakṣaṇa 9.2]
rājānamālambya vadhādibhayam utpādya kanyāharaṇaṃ rākṣasaḥ | [GṛRĀ, Rākṣasalakṣaṇa 10]
vasiṣṭhaḥ | [GṛRĀ, Rākṣasalakṣaṇa 11.1]
yasmin balena pramathya haret sa kṣātraḥ | [GṛRĀ, Rākṣasalakṣaṇa 11.2]
pramathya kanyāsambandhinam | [GṛRĀ, Rākṣasalakṣaṇa 12]
kṣātraśabdo'tra rākṣasaparaḥ prakaraṇāt | [GṛRĀ, Rākṣasalakṣaṇa 13]
