{KauśSKeśava, 5, 8, 1-3}
pākatantram ājyabhāgāntaṃ kṛtvā purastād agneḥ pratīcīṃ gāṃ dhārayitvā paścād agneḥ prāṅmukha upaviśya kartā śāntyudakaṃ karoti | [KauśSKeśava, 5, 8, 1-3 1]
vaśāyā anvārabdhāyai | [KauśSKeśava, 5, 8, 1-3 2]
{KauśSKeśava, 5, 8, 4}
kāṣṭhena tṛṇena vā ya ātmadā iti sūktaṃ śāntyudake 'nuyojayet | [KauśSKeśava, 5, 8, 4 1]
{KauśSKeśava, 5, 8, 5}
mātalyantena śāntyudakenācāmayati ca samprokṣati ca vaśām | [KauśSKeśava, 5, 8, 5 1]
{KauśSKeśava, 5, 8, 6}
kartordhvasthitaḥ | [KauśSKeśava, 5, 8, 6 1]
vāstoṣpatyādicaturgaṇīmahāśāntim uccair abhinigadati | [KauśSKeśava, 5, 8, 6 2]
vaśām abhimukhasthitaḥ kartā | [KauśSKeśava, 5, 8, 6 3]
{KauśSKeśava, 5, 8, 7}
ya īśe paśupatiḥ iti sūktenājyaṃ hutvā tato vaśāyāḥ śirasi anakti kakude skandhe jaghanadeśe | [KauśSKeśava, 5, 8, 7 1]
{KauśSKeśava, 5, 8, 8}
churikāyāṃ paścādanakti | [KauśSKeśava, 5, 8, 8 1]
{KauśSKeśava, 5, 8, 9-11}
dakṣiṇe pārśve darbhābhyāṃ dvābhyām adhikṣipati prajāpataye tvādhikṣipāmi ityanena mantreṇa | [KauśSKeśava, 5, 8, 9-11 1]
niḥsālām iti sūktenolmukena triḥ pradakṣiṇaṃ paribhrāmayitvā paśuṃ madhye kṛtvātmānaṃ hi | [KauśSKeśava, 5, 8, 9-11 2]
{KauśSKeśava, 5, 8, 12}
dvābhyāṃ darbhābhyāṃ vaśāmanvālabhya | [KauśSKeśava, 5, 8, 12 1]
{KauśSKeśava, 5, 8, 13-14}
paścād uttarato 'gner vaśāṃ nītvā tata ekaṃ darbhaṃ sam asyai iti mantreṇa bhūmau kṛtvā tata upari vaśāṃ pātayati pratyakśīrṣīm udakpādīṃ nividhyati | [KauśSKeśava, 5, 8, 13-14 1]
{KauśSKeśava, 5, 8, 15}
tataḥ samidhādhvaryur vaśāmukhaṃ nirodhayati nirucchvāsaṃ karoti mārayati prajānantaḥ ityṛcā | [KauśSKeśava, 5, 8, 15 1]
{KauśSKeśava, 5, 8, 16}
dakṣiṇatas tiṣṭhan rakṣohaṇam anuvākaṃ japati | [KauśSKeśava, 5, 8, 16 1]
{KauśSKeśava, 5, 8, 17}
yad vaśā māyum ityṛcā kalpajayājyaṃ juhoti saṃjñaptāyām | [KauśSKeśava, 5, 8, 17 1]
tataḥ patny udapātraṃ gṛhītvā paśusamīpaṃ gacchati | [KauśSKeśava, 5, 8, 17 2]
{KauśSKeśava, 5, 8, 18}
tataḥ paśormukhādīni gātrāṇi prakṣālayati | [KauśSKeśava, 5, 8, 18 1]
{KauśSKeśava, 5, 8, 19-27}
mukhaṃ śundhasva devayajyāyā iti mantraṃ kartā brūyāt | [KauśSKeśava, 5, 8, 19-27 1]
prāṇān śundhasva devayajyāyā iti prāṇān | [KauśSKeśava, 5, 8, 19-27 2]
nāsike śundhasveti nāsike | [KauśSKeśava, 5, 8, 19-27 3]
cakṣuṣī śundhasveti cakṣuṣī | [KauśSKeśava, 5, 8, 19-27 4]
śrotraṃ śundhasveti śrotram | [KauśSKeśava, 5, 8, 19-27 5]
karṇau śundhasveti karṇau | [KauśSKeśava, 5, 8, 19-27 6]
yat te krūraṃ yadāsthitam iti samantaṃ rajjudhānam | [KauśSKeśava, 5, 8, 19-27 7]
caritrāṇīti mantreṇa pādān samāharati | [KauśSKeśava, 5, 8, 19-27 8]
nābhiṃ śundhasva devayajyāyā iti nābhim | [KauśSKeśava, 5, 8, 19-27 9]
meḍhraṃ śundhasveti meḍhram | [KauśSKeśava, 5, 8, 19-27 10]
pāyuṃ śundhasveti pāyum pratimantraṃ gātraprakṣālanam | [KauśSKeśava, 5, 8, 19-27 11]
{KauśSKeśava, 5, 8, 28}
śeṣamudakaṃ pārśvadeśe nikṣipya yat te krūraṃ yadāsthitaṃ tacchundhasveti mantreṇa tato patnī yathārthaṃ vrajati | [KauśSKeśava, 5, 8, 28 1]
{KauśSKeśava, 5, 8, 29}
tato vapāśrapaṇyāvājyaṃ sruvaṃ svadhitiṃ darbham ādāya paśusthāne gacchati | [KauśSKeśava, 5, 8, 29 1]
parivartmānulomaṃ tato nābhideśe darbham āstṛṇāti | [KauśSKeśava, 5, 8, 29 2]
{KauśSKeśava, 5, 8, 30}
oṣadhe trāyasvainam iti churikāṃ prayacchati | [KauśSKeśava, 5, 8, 30 1]
{KauśSKeśava, 5, 8, 31}
idam ahaṃ mahumadasya bhūtikarṇaputrasyety anena mantreṇa darbhasahitaṃ nābhideśaṃ chinatti | [KauśSKeśava, 5, 8, 31 1]
{KauśSKeśava, 5, 8, 32-33}
idam aham iti mantreṇāvaradarbhakhaṇḍaṃ lohitaliptam āsyasthāne 'pahanti | [KauśSKeśava, 5, 8, 32-33 1]
nikhanatītyarthaḥ | [KauśSKeśava, 5, 8, 32-33 2]
{KauśSKeśava, 5, 8, 34-36}
vapayā dyāvāpṛthivī ityanena vapāśrapaṇyau vapayā pracchādya svadhitinā prakṛtyotkṛtya tataś chedanasthānaṃ ghṛtenābhighārya | [KauśSKeśava, 5, 8, 34-36 1]
śāntavṛkṣamayāv ekaikaśṛṅgā dvitīyā dviśṛṅgā | [KauśSKeśava, 5, 8, 34-36 2]
