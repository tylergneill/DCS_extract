{PāśupSūtra, 1}
athātaḥ paśupateḥ pāśupataṃ yogavidhiṃ vyākhyāsyāmaḥ | [PāśupSūtra, 1 1]
bhasmanā triṣavaṇaṃ snāyīta | [PāśupSūtra, 1 2]
bhasmani śayīta | [PāśupSūtra, 1 3]
anusnānam | [PāśupSūtra, 1 4]
nirmālyam | [PāśupSūtra, 1 5]
liṅgadhārī | [PāśupSūtra, 1 6]
āyatanavāsī | [PāśupSūtra, 1 7]
hasitagītanṛttaḍuṃḍuṃkāranamaskārajapyopahāreṇopatiṣṭhet | [PāśupSūtra, 1 8]
mahādevasya dakṣiṇāmūrteḥ | [PāśupSūtra, 1 9]
ekavāsāḥ | [PāśupSūtra, 1 10]
avāsā vā | [PāśupSūtra, 1 11]
mūtrapurīṣaṃ nāvekṣet | [PāśupSūtra, 1 12]
strīśūdraṃ nābhibhāṣet | [PāśupSūtra, 1 13]
yady avekṣed yady abhibhāṣet | [PāśupSūtra, 1 14]
upaspṛśya | [PāśupSūtra, 1 15]
prāṇāyāmaṃ kṛtvā | [PāśupSūtra, 1 16]
raudrīṃ gāyatrīṃ bahurūpīṃ vā japet | [PāśupSūtra, 1 17]
akaluṣamateḥ | [PāśupSūtra, 1 18]
carataḥ | [PāśupSūtra, 1 19.1]
tato 'sya yogaḥ pravartate | [PāśupSūtra, 1 20]
darśanaśravaṇamananavijñānāni cāsya pravartante | [PāśupSūtra, 1 21]
sarvajñatā | [PāśupSūtra, 1 22.1]
manojavitvam | [PāśupSūtra, 1 23]
kāmarūpitvam | [PāśupSūtra, 1 24]
vikaraṇaḥ | [PāśupSūtra, 1 25]
dharmitvaṃ ca | [PāśupSūtra, 1 26]
sarve cāsya vaśyā bhavanti | [PāśupSūtra, 1 27]
sarveṣāṃ cāvaśyo bhavati | [PāśupSūtra, 1 28]
sarvāṃś cāviśati | [PāśupSūtra, 1 29]
sarveṣāṃ cānāveśyo bhavati | [PāśupSūtra, 1 30]
sarve cāsya vadhyā bhavanti | [PāśupSūtra, 1 31]
sarveṣāṃ cāvadhyo bhavati | [PāśupSūtra, 1 32]
abhītaḥ | [PāśupSūtra, 1 33]
akṣayaḥ | [PāśupSūtra, 1 34]
ajaraḥ | [PāśupSūtra, 1 35]
amaraḥ | [PāśupSūtra, 1 36.1]
sarvatra cāpratihatagatir bhavati | [PāśupSūtra, 1 37]
ity etair guṇair yukto bhagavato mahādevasya mahāgaṇapatir bhavati | [PāśupSūtra, 1 38]
atredaṃ brahma japet | [PāśupSūtra, 1 39]
sadyo'jātaṃ prapadyāmi | [PāśupSūtra, 1 40]
sadyo'jātāya vai namaḥ | [PāśupSūtra, 1 41]
bhave bhave nātibhave | [PāśupSūtra, 1 42]
bhajasva mām | [PāśupSūtra, 1 43]
bhavodbhavaḥ | [PāśupSūtra, 1 44]
{PāśupSūtra, 2}
vāmaḥ | [PāśupSūtra, 2 1.1]
devasya | [PāśupSūtra, 2 2]
jyeṣṭhasya | [PāśupSūtra, 2 3]
rudrasya | [PāśupSūtra, 2 4]
kalitāsanam | [PāśupSūtra, 2 5]
sārvakāmika ityācakṣate | [PāśupSūtra, 2 6]
amaṅgalaṃ cātra maṅgalaṃ bhavati | [PāśupSūtra, 2 7]
apasavyaṃ ca pradakṣiṇam | [PāśupSūtra, 2 8]
tasmādubhayathā yaṣṭavyaḥ | [PāśupSūtra, 2 9]
devavat pitṛvac ca | [PāśupSūtra, 2 10]
ubhayaṃ tu rudre devāḥ pitaraśca | [PāśupSūtra, 2 11]
harṣāpramādī | [PāśupSūtra, 2 12]
caryāyāṃ caryāyām | [PāśupSūtra, 2 13]
māhātmyamavāpnoti | [PāśupSūtra, 2 14]
atidattam atīṣṭam | [PāśupSūtra, 2 15]
atitaptaṃ tapastathā | [PāśupSūtra, 2 16]
atyāgatiṃ gamayate | [PāśupSūtra, 2 17]
tasmāt | [PāśupSūtra, 2 18]
bhūyastapaścaret | [PāśupSūtra, 2 19]
nānyabhaktistu śaṃkare | [PāśupSūtra, 2 20]
atredaṃ brahma japet | [PāśupSūtra, 2 21]
vāmadevāya namo jyeṣṭhāya namo rudrāya namaḥ | [PāśupSūtra, 2 22.1]
kālāya namaḥ | [PāśupSūtra, 2 23]
kalavikaraṇāya namaḥ | [PāśupSūtra, 2 24]
balapramathanāya namaḥ | [PāśupSūtra, 2 25]
sarvabhūtadamanāya namaḥ | [PāśupSūtra, 2 26]
mano'manāya namaḥ | [PāśupSūtra, 2 27]
{PāśupSūtra, 3}
avyaktaliṅgī vyaktācāraḥ | [PāśupSūtra, 3 2]
avamataḥ | [PāśupSūtra, 3 3]
sarvabhūteṣu | [PāśupSūtra, 3 4]
paribhūyamānaścaret | [PāśupSūtra, 3 5.1]
apahatapāpmā pareṣāṃ parivādāt | [PāśupSūtra, 3 7]
pāpaṃ ca tebhyo dadāti | [PāśupSūtra, 3 8]
sukṛtaṃ ca teṣāmādatte | [PāśupSūtra, 3 9]
tasmāt | [PāśupSūtra, 3 10]
pretavac caret | [PāśupSūtra, 3 11]
krātheta vā | [PāśupSūtra, 3 12]
spandeta vā | [PāśupSūtra, 3 13]
maṇṭeta vā | [PāśupSūtra, 3 14]
śṛṅgāreta vā | [PāśupSūtra, 3 15]
apitatkuryāt | [PāśupSūtra, 3 16]
apitadbhāṣet | [PāśupSūtra, 3 17]
yena paribhavaṃ gacchet | [PāśupSūtra, 3 18]
paribhūyamāno hi vidvān kṛtsnatapā bhavati | [PāśupSūtra, 3 19]
atredaṃ brahma japet | [PāśupSūtra, 3 20]
aghorebhyaḥ | [PāśupSūtra, 3 21]
atha ghorebhyaḥ | [PāśupSūtra, 3 22]
ghoraghoratarebhyaśca | [PāśupSūtra, 3 23.1]
sarvebhyaḥ | [PāśupSūtra, 3 24]
śarvasarvebhyaḥ | [PāśupSūtra, 3 25]
namaste astu rudrarūpebhyaḥ | [PāśupSūtra, 3 26]
{PāśupSūtra, 4}
gūḍhavidyā tapaānantyāya prakāśate | [PāśupSūtra, 4 1]
gūḍhavrataḥ gūḍhapavitravāṇiḥ | [PāśupSūtra, 4 3]
sarvāṇi dvārāṇi pidhāya | [PāśupSūtra, 4 4]
buddhyā | [PāśupSūtra, 4 5]
unmattavadeko vicareta loke | [PāśupSūtra, 4 6]
kṛtānnamutsṛṣṭam upādadīta | [PāśupSūtra, 4 7.1]
unmatto mūḍha ityevaṃ manyante itare janāḥ | [PāśupSūtra, 4 8]
asanmāno hi yantrāṇāṃ sarveṣāmuttamaḥ smṛtaḥ | [PāśupSūtra, 4 9]
indro vā agre asureṣu pāśupatamacarat | [PāśupSūtra, 4 10]
sa teṣāmiṣṭāpūrtamādatta | [PāśupSūtra, 4 11]
māyayā sukṛtayā samavindata | [PāśupSūtra, 4 12]
nindā hy eṣānindā tasmāt | [PāśupSūtra, 4 13]
nindyamānaścaret | [PāśupSūtra, 4 14]
aninditakarmā | [PāśupSūtra, 4 15]
sarvaviśiṣṭo'yaṃ panthāḥ | [PāśupSūtra, 4 16]
satpathaḥ | [PāśupSūtra, 4 17]
kupathāstvanye | [PāśupSūtra, 4 18]
anena vidhinā rudrasamīpaṃ gatvā | [PāśupSūtra, 4 19]
na kaścid brāhmaṇaḥ punarāvartate | [PāśupSūtra, 4 20]
atredaṃ brahma japet | [PāśupSūtra, 4 21]
tatpuruṣāya vidmahe | [PāśupSūtra, 4 22]
mahādevāya dhīmahi | [PāśupSūtra, 4 23]
tan no rudraḥ pracodayāt | [PāśupSūtra, 4 24]
{PāśupSūtra, 5}
asaṅgaḥ | [PāśupSūtra, 5 1.1]
yogī | [PāśupSūtra, 5 2]
nityātmā | [PāśupSūtra, 5 3]
ajaḥ | [PāśupSūtra, 5 4]
maitraḥ | [PāśupSūtra, 5 5]
abhijāyate indriyāṇāmabhijayāt rudraḥ provāca tāvat | [PāśupSūtra, 5 8]
śūnyāgāraguhāvāsī | [PāśupSūtra, 5 9.1]
devanityaḥ jitendriyaḥ | [PāśupSūtra, 5 11]
ṣaṇmāsānnityayuktasya | [PāśupSūtra, 5 12]
bhūyiṣṭhaṃ sampravartate | [PāśupSūtra, 5 13]
bhaikṣyam pātrāgatam māṃsam aduṣyaṃ lavaṇena vā | [PāśupSūtra, 5 16]
āpo vāpi yathākālamaśnīyādanupūrvaśaḥ | [PāśupSūtra, 5 17]
godharmā mṛgadharmā vā | [PāśupSūtra, 5 18]
adbhireva śucirbhavet | [PāśupSūtra, 5 19]
siddhayogī na lipyate karmaṇā pātakena vā | [PāśupSūtra, 5 20]
ṛcamiṣṭāmadhīyīta gāyatrīmātmayantritaḥ | [PāśupSūtra, 5 21]
raudrīṃ vā bahurūpīṃ vā | [PāśupSūtra, 5 22]
ato yogaḥ pravartate | [PāśupSūtra, 5 23]
oṃkāramabhidhyāyīta | [PāśupSūtra, 5 24]
hṛdi kurvīta dhāraṇām | [PāśupSūtra, 5 25]
ṛṣir vipro mahāneṣaḥ | [PāśupSūtra, 5 26]
vāgviśuddhaḥ | [PāśupSūtra, 5 27]
maheśvaraḥ | [PāśupSūtra, 5 28]
śmaśānavāsī | [PāśupSūtra, 5 29]
dharmātmā yathālabdhopajīvakaḥ labhate rudrasāyujyam | [PāśupSūtra, 5 32]
sadā rudramanusmaret | [PāśupSūtra, 5 33]
chittvā doṣāṇāṃ hetujālasya mūlam | [PāśupSūtra, 5 34]
buddhyā | [PāśupSūtra, 5 35]
saṃcittam | [PāśupSūtra, 5 36]
sthāpayitvā ca rudre | [PāśupSūtra, 5 37]
ekaḥ kṣemī san vītaśokaḥ | [PāśupSūtra, 5 38]
apramādī gacched duḥkhānāmantam īśaprasādāt | [PāśupSūtra, 5 39]
atredaṃ brahma japet | [PāśupSūtra, 5 40]
īśānaḥ sarvavidyānām | [PāśupSūtra, 5 41]
īśvaraḥ sarvabhūtānām | [PāśupSūtra, 5 42]
brahmaṇo'dhipatirbrahmā śivo me astu | [PāśupSūtra, 5 44]
sadā śivaḥ | [PāśupSūtra, 5 46]
