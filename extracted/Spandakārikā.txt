{SpandaKār, 1}
yatra sthitamidaṃ sarvaṃ kāryaṃ yasmāc ca nirgatam | [SpandaKār, 1 2.1]
tasyānāvṛtarūpatvān na nirodho'sti kutracit | [SpandaKār, 1 2.2]
jāgradādivibhede'pi tadabhinne prasarpati | [SpandaKār, 1 3.1]
nivartate nijān naiva svabhāvādupalabdhṛtaḥ | [SpandaKār, 1 3.2]
ahaṃ sukhī ca duḥkhī ca raktaścetyādisaṃvidaḥ | [SpandaKār, 1 4.1]
sukhādyavasthānusyūte vartante 'nyatra tāḥ sphuṭam | [SpandaKār, 1 4.2]
na duḥkhaṃ na sukhaṃ yatra na grāhyaṃ grāhakaṃ na ca | [SpandaKār, 1 5.1]
na cāsti mūḍhabhāvo'pi tadasti paramārthataḥ | [SpandaKār, 1 5.2]
yataḥ karaṇavargo 'yaṃ vimūḍho 'mūḍhavat svayam | [SpandaKār, 1 6.1]
sahāntareṇa cakreṇa pravṛttisthitisaṃhṛtīḥ | [SpandaKār, 1 6.2]
labhate tatprayatnena parīkṣyaṃ tattvamādarāt | [SpandaKār, 1 7.1]
yataḥ svatantratā tasya sarvatreyam akṛtrimā | [SpandaKār, 1 7.2]
na hīcchānodanasyāyaṃ prerakatvena vartate | [SpandaKār, 1 8.1]
api tv ātmabalasparśāt puruṣas tatsamo bhavet | [SpandaKār, 1 8.2]
nijāśuddhyāsamarthasya kartavyeṣvabhilāṣiṇaḥ | [SpandaKār, 1 9.1]
yadā kṣobhaḥ pralīyeta tadā syātparamaṃ padam | [SpandaKār, 1 9.2]
tadāsyākṛtrimo dharmo jñatvakartṛtvalakṣaṇaḥ | [SpandaKār, 1 10.1]
yatas tadepsitaṃ sarvaṃ jānāti ca karoti ca | [SpandaKār, 1 10.2]
tamadhiṣṭhātṛbhāvena svabhāvamavalokayan | [SpandaKār, 1 11.1]
smayamāna ivāste yas tasyeyaṃ kusṛtiḥ kutaḥ | [SpandaKār, 1 11.2]
nābhāvo bhāvyatāmeti na ca tatrāsty amūḍhatā | [SpandaKār, 1 12.1]
yato 'bhiyogasaṃsparśāt tadāsīd iti niścayaḥ | [SpandaKār, 1 12.2]
atas tat kṛtrimaṃ jñeyaṃ sauṣuptapadavat sadā | [SpandaKār, 1 13.1]
na tv evaṃ smaryamāṇatvaṃ tat tattvaṃ pratipadyate | [SpandaKār, 1 13.2]
avasthāyugalaṃ cātra kāryakartṛtvaśabditam | [SpandaKār, 1 14.1]
kāryatā kṣayiṇī tatra kartṛtvaṃ punarakṣayam | [SpandaKār, 1 14.2]
kāryonmukhaḥ prayatno yaḥ kevalaṃ so 'tra lupyate | [SpandaKār, 1 15.1]
tasmiṃl lupte vilupto 'smītyabudhaḥ pratipadyate | [SpandaKār, 1 15.2]
na tu yo 'ntarmukho bhāvaḥ sarvajñatvaguṇāspadam | [SpandaKār, 1 16.1]
tasya lopaḥ kadācitsyād anyasyānupalambhanāt | [SpandaKār, 1 16.2]
tasyopalabdhiḥ satataṃ tripadāvyabhicāriṇī | [SpandaKār, 1 17.1]
nityaṃ syāt suprabuddhasya tadādyante parasya tu | [SpandaKār, 1 17.2]
jñānajñeyasvarūpiṇyā śaktyā paramayā yutaḥ | [SpandaKār, 1 18.1]
padadvaye vibhurbhāti tadanyatra tu cinmayaḥ | [SpandaKār, 1 18.2]
guṇādispandaniḥṣyandāḥ sāmānyaspandasaṃśrayāt | [SpandaKār, 1 19.1]
labdhātmalābhāḥ satataṃ syur jñasyāparipanthinaḥ | [SpandaKār, 1 19.2]
aprabuddhadhiyas tv ete svasthitisthaganodyatāḥ | [SpandaKār, 1 20.1]
pātayanti duruttāre ghore saṃsāravartmani | [SpandaKār, 1 20.2]
ataḥ satatam udyuktaḥ spandatattvaviviktaye | [SpandaKār, 1 21.1]
jāgradeva nijaṃ bhāvam acireṇādhigacchati | [SpandaKār, 1 21.2]
atikruddhaḥ prahṛṣṭo vā kiṃ karomīti vā mṛśan | [SpandaKār, 1 22.1]
dhāvanvā yatpadaṃ gacchet tatra spandaḥ pratiṣṭhitaḥ | [SpandaKār, 1 22.2]
yāmavasthāṃ samālambya yadayaṃ mama vakṣyati | [SpandaKār, 1 23.1]
tadavaśyaṃ kariṣye 'hamiti saṃkalpya tiṣṭhati | [SpandaKār, 1 23.2]
tāmāśrityordhvamārgeṇa candrasūryāv ubhāv api | [SpandaKār, 1 24.1]
sauṣumne'dhvany astamito hitvā brahmāṇḍagocaram | [SpandaKār, 1 24.2]
tadā tasminmahāvyomni pralīnaśaśibhāskare | [SpandaKār, 1 25.1]
sauṣuptapadavan mūḍhaḥ prabuddhaḥ syād anāvṛtaḥ | [SpandaKār, 1 25.2]
{SpandaKār, Dvitīyo niḥṣyandaḥ}
tadākramya balaṃ mantrāḥ sarvajñabalaśālinaḥ | [SpandaKār, Dvitīyo niḥṣyandaḥ 1.1]
pravartante'dhikārāya karaṇānīva dehinām | [SpandaKār, Dvitīyo niḥṣyandaḥ 1.2]
tatraiva sampralīyante śāntarūpā nirañjanāḥ | [SpandaKār, Dvitīyo niḥṣyandaḥ 2.1]
sahārādhakacittena tenaite śivadharmiṇaḥ | [SpandaKār, Dvitīyo niḥṣyandaḥ 2.2]
yasmātsarvamayo jīvaḥ sarvabhāvasamudbhavāt | [SpandaKār, Dvitīyo niḥṣyandaḥ 3.1]
tatsaṃvedanarūpeṇa tādātmyapratipattitaḥ | [SpandaKār, Dvitīyo niḥṣyandaḥ 3.2]
tasmācchabdārthacintāsu na sāvasthā na yā śivaḥ | [SpandaKār, Dvitīyo niḥṣyandaḥ 4.1]
bhoktaiva bhogyabhāvena sadā sarvatra saṃsthitaḥ | [SpandaKār, Dvitīyo niḥṣyandaḥ 4.2]
iti vā yasya saṃvittiḥ krīḍātvenākhilaṃ jagat | [SpandaKār, Dvitīyo niḥṣyandaḥ 5.1]
sa paśyansatataṃ yukto jīvanmukto na saṃśayaḥ | [SpandaKār, Dvitīyo niḥṣyandaḥ 5.2]
ayamevodayastasya dhyeyasya dhyāyicetasi | [SpandaKār, Dvitīyo niḥṣyandaḥ 6.1]
tadātmatāsamāpattir icchataḥ sādhakasya yā | [SpandaKār, Dvitīyo niḥṣyandaḥ 6.2]
yamevāmṛtaprāptir ayam evātmano grahaḥ | [SpandaKār, Dvitīyo niḥṣyandaḥ 7.1]
iyaṃ nirvāṇadīkṣā ca śivasadbhāvadāyinī | [SpandaKār, Dvitīyo niḥṣyandaḥ 7.2]
{SpandaKār, Tṛtīyo niḥṣyandaḥ}
yathecchābhyarthito dhātā jāgrato 'rthān hṛdi sthitān | [SpandaKār, Tṛtīyo niḥṣyandaḥ 1.1]
somasūryodayaṃ kṛtvā sampādayati dehinaḥ | [SpandaKār, Tṛtīyo niḥṣyandaḥ 1.2]
tathā svapne 'pyabhīṣṭārthān praṇayasyānatikramāt | [SpandaKār, Tṛtīyo niḥṣyandaḥ 2.1]
nityaṃ sphuṭataraṃ madhye sthito'vaśyaṃ prakāśayet | [SpandaKār, Tṛtīyo niḥṣyandaḥ 2.2]
anyathā tu svatantrā syāt sṛṣṭis taddharmakatvataḥ | [SpandaKār, Tṛtīyo niḥṣyandaḥ 3.1]
satataṃ laukikasyeva jāgratsvapnapadadvaye | [SpandaKār, Tṛtīyo niḥṣyandaḥ 3.2]
yathā hy artho 'sphuṭo dṛṣṭaḥ sāvadhāne'pi cetasi | [SpandaKār, Tṛtīyo niḥṣyandaḥ 4.1]
bhūyaḥ sphuṭataro bhāti svabalodyogabhāvitaḥ | [SpandaKār, Tṛtīyo niḥṣyandaḥ 4.2]
tathā yatparamārthena yena yatra yathā sthitam | [SpandaKār, Tṛtīyo niḥṣyandaḥ 5.1]
tattathā balamākramya na cirāt sampravartate | [SpandaKār, Tṛtīyo niḥṣyandaḥ 5.2]
durbalo'pi tadākramya yataḥ kārye pravartate | [SpandaKār, Tṛtīyo niḥṣyandaḥ 6.1]
ācchādayedbubhukṣāṃ ca tathā yo 'tibubhukṣitaḥ | [SpandaKār, Tṛtīyo niḥṣyandaḥ 6.2]
anenādhiṣṭhite dehe yathā sarvajñatādayaḥ | [SpandaKār, Tṛtīyo niḥṣyandaḥ 7.1]
tathā svātmanyadhiṣṭhānāt sarvatraivaṃ bhaviṣyati | [SpandaKār, Tṛtīyo niḥṣyandaḥ 7.2]
glānir viluṇṭhikā dehe tasyāścājñānataḥ sṛtiḥ | [SpandaKār, Tṛtīyo niḥṣyandaḥ 8.1]
tadunmeṣaviluptaṃ cet kutaḥ sā syādahetukā | [SpandaKār, Tṛtīyo niḥṣyandaḥ 8.2]
ekacintāprasaktasya yataḥ syād aparodayaḥ | [SpandaKār, Tṛtīyo niḥṣyandaḥ 9.1]
unmeṣaḥ sa tu vijñeyaḥ svayaṃ tamupalakṣayet | [SpandaKār, Tṛtīyo niḥṣyandaḥ 9.2]
ato bindur ato nādo rūpam asmād ato rasaḥ | [SpandaKār, Tṛtīyo niḥṣyandaḥ 10.1]
pravartante 'cireṇaiva kṣobhakatvena dehinaḥ | [SpandaKār, Tṛtīyo niḥṣyandaḥ 10.2]
didṛkṣayeva sarvārthān yadā vyāpyāvatiṣṭhate | [SpandaKār, Tṛtīyo niḥṣyandaḥ 11.1]
tadā kiṃ bahunoktena svayam evāvabhotsyate | [SpandaKār, Tṛtīyo niḥṣyandaḥ 11.2]
prabuddhaḥ sarvadā tiṣṭhejjñānenālokya gocaram | [SpandaKār, Tṛtīyo niḥṣyandaḥ 12.1]
ekatrāropayetsarvaṃ tato 'nyena na pīḍyate | [SpandaKār, Tṛtīyo niḥṣyandaḥ 12.2]
śabdarāśisamutthasya śaktivargasya bhogyatām | [SpandaKār, Tṛtīyo niḥṣyandaḥ 13.1]
kalāviluptavibhavo gataḥ sansa paśuḥ smṛtaḥ | [SpandaKār, Tṛtīyo niḥṣyandaḥ 13.2]
parāmṛtarasāpāyas tasya yaḥ pratyayodbhavaḥ | [SpandaKār, Tṛtīyo niḥṣyandaḥ 14.1]
tenāsvatantratāmeti sa ca tanmātragocaraḥ | [SpandaKār, Tṛtīyo niḥṣyandaḥ 14.2]
svarūpāvaraṇe cāsya śaktayaḥ satatotthitāḥ | [SpandaKār, Tṛtīyo niḥṣyandaḥ 15.1]
yataḥ śabdānuvedhena na vinā pratyayodbhavaḥ | [SpandaKār, Tṛtīyo niḥṣyandaḥ 15.2]
seyaṃ kriyātmikā śaktiḥ śivasya paśuvartinī | [SpandaKār, Tṛtīyo niḥṣyandaḥ 16.1]
bandhayitrī svamārgasthā jñātā siddhyupapādikā | [SpandaKār, Tṛtīyo niḥṣyandaḥ 16.2]
tanmātrodayarūpeṇa mano'hambuddhivartinā | [SpandaKār, Tṛtīyo niḥṣyandaḥ 17.1]
puryaṣṭakena saṃruddhas tadutthaṃ pratyayodbhavam | [SpandaKār, Tṛtīyo niḥṣyandaḥ 17.2]
bhuṅkte paravaśo bhogaṃ tadbhāvātsaṃsaredataḥ | [SpandaKār, Tṛtīyo niḥṣyandaḥ 18.1]
saṃsṛtipralayasyāsya kāraṇaṃ sampracakṣmahe | [SpandaKār, Tṛtīyo niḥṣyandaḥ 18.2]
yadā tv ekatra saṃrūḍhas tadā tasya layodayau | [SpandaKār, Tṛtīyo niḥṣyandaḥ 19.1]
niyacchan bhoktṛtām eti tataś cakreśvaro bhavet | [SpandaKār, Tṛtīyo niḥṣyandaḥ 19.2]
{SpandaKār, Caturtho niḥṣyandaḥ}
agādhasaṃśayāmbhodhisamuttaraṇatāriṇīm | [SpandaKār, Caturtho niḥṣyandaḥ 1.1]
vande vicitrārthapadāṃ citrāṃ tāṃ gurubhāratīm | [SpandaKār, Caturtho niḥṣyandaḥ 1.2]
labdhvāpyalabhyam etajjñānadhanaṃ hṛdguhāntakṛtanihiteḥ | [SpandaKār, Caturtho niḥṣyandaḥ 2.1]
vasuguptavacchivāya hi bhavati sadā sarvalokasya | [SpandaKār, Caturtho niḥṣyandaḥ 2.2]
