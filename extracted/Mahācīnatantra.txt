{Mahācīnatantra, 7}
devy uvāca | [Mahācīnatantra, 7 1.1]
devadeva mahādeva mahākāruṇika prabho | [Mahācīnatantra, 7 1.2]
yoginām kiṃ sadā sevyam kaulānāṃ varapuṣṭidam | [Mahācīnatantra, 7 1.3]
manaścāñcalyaharaṇam kiṃ samādhiphalapradam | [Mahācīnatantra, 7 2.1]
vadasva tad aśeṣeṇa yady ahaṃ tava vallabhā | [Mahācīnatantra, 7 2.2]
śiva uvāca | [Mahācīnatantra, 7 3.1]
akathyam etat cārvaṅgi devāsuranareṣv api | [Mahācīnatantra, 7 3.2]
kathayāmi tava prītyā guhyād guhyataram mahat | [Mahācīnatantra, 7 3.3]
śrutvā tvayāpi goptavyam yatnena paśusaṃkaṭe | [Mahācīnatantra, 7 4.1]
valo nāma mahān āsīd asuro balavān purā | [Mahācīnatantra, 7 4.2]
jitvā suragaṇān sarvān indro 'bhūt svayam eva saḥ | [Mahācīnatantra, 7 5.1]
tataḥ palāyitāḥ sarve bhayodvignā divaukasaḥ | [Mahācīnatantra, 7 5.2]
puraṃdaram purodhāya mantrayitvā suniścitam | [Mahācīnatantra, 7 6.1]
nānyo 'sti tasmād asmākam tataḥ śrīmadhusūdanāt | [Mahācīnatantra, 7 6.2]
iti saṃcintya te sarve prayayuḥ parameśvaram | [Mahācīnatantra, 7 7.1]
saṃstūyamānam ṛṣibhiḥ siddhakiṃnarasevitam | [Mahācīnatantra, 7 7.2]
taṃ dṛṣṭvā puṇḍarikākṣaṃ praṇamya daṇḍavad bhuvi | [Mahācīnatantra, 7 8.1]
ūcuḥ prāñjalayaścaite devāḥ śakrapurogamāḥ | [Mahācīnatantra, 7 8.2]
namo 'stu haraye tubhyam sarvaduḥkhaharāya ca | [Mahācīnatantra, 7 9.1]
surāṇām ārtināśāya sarveśāya namo namaḥ | [Mahācīnatantra, 7 9.2]
namas trimūrtaye tubhyam sṛṣṭisthityantakāriṇe | [Mahācīnatantra, 7 10.1]
guṇātītāya śuddhāya parato 'pi parāya ca | [Mahācīnatantra, 7 10.2]
sarvātmane namas te 'stu sarvaśaktiyutāya te | [Mahācīnatantra, 7 11.1]
sarvajñāya sarvalokasākṣiṇe te namo namaḥ | [Mahācīnatantra, 7 11.2]
iti stutvā ca sakalam tad vṛttāntam nyavedayan | [Mahācīnatantra, 7 12.1]
śaraṇam tvām gatāḥ sarve trāhi naś caiva nityaśaḥ | [Mahācīnatantra, 7 12.2]
durācāro valo mṛtyum yathā yāty acireṇa saḥ | [Mahācīnatantra, 7 13.1]
rakṣāsmākaṃ ca śakrasya tathā kartuṃ tvam arhasi | [Mahācīnatantra, 7 13.2]
śrutvedam vacanam teṣām idam āha puraṃdaram | [Mahācīnatantra, 7 14.1]
vṛttāntam etaj jānāmi valasyāsya durātmanaḥ | [Mahācīnatantra, 7 14.2]
brahmaṇā na mayā vāpi na sa vadhyaḥ śivena vā | [Mahācīnatantra, 7 15.1]
tvayaiva vadhyo bhavitā sa durātmā na saṃśayaḥ | [Mahācīnatantra, 7 15.2]
etat sarvam maheśāya nivedaya puraṃdara | [Mahācīnatantra, 7 16.1]
sa eva bhagavān sarvam etaj jānāti śaṃkaraḥ | [Mahācīnatantra, 7 16.2]
tavābhilaṣitaṃ sarvam sa vidhāsyati gamyatām | [Mahācīnatantra, 7 17.1]
prasādyatām ca yatnena tvayā saubhaktavatsalaḥ | [Mahācīnatantra, 7 17.2]
atha praṇamya śakras tam samāyāto mamāntikam | [Mahācīnatantra, 7 18.1]
āgatya śuddhabhāvo 'sau praṇamya ca kṛtāñjaliḥ | [Mahācīnatantra, 7 18.2]
tuṣṭāva vividhaiḥ stotrair bhaktigadgadabhāṣitaiḥ | [Mahācīnatantra, 7 19.1]
kailāse nivasantam māṃ dhyānoparatam īśvaram | [Mahācīnatantra, 7 19.2]
stotrapāṭhair bahuvidhais tadudbhavanināditaiḥ | [Mahācīnatantra, 7 20.1]
mahadbhiḥ parito jñānaṃ sarvaṃ tadavaśeṣataḥ | [Mahācīnatantra, 7 20.2]
asyaiva vadhyaḥ sa valo durātmāsau bhaviṣyati | [Mahācīnatantra, 7 21.1]
bhaviṣyam etad vijñāya śakram āhūya saṃnidhim | [Mahācīnatantra, 7 21.2]
tasmai tat paramaṃ jñānam dattvāvocam idaṃ vacaḥ | [Mahācīnatantra, 7 22.1]
trailokyavijayājñānam etat trailokyadurlabham | [Mahācīnatantra, 7 22.2]
trailokyavijayājñānāj jñānaṃ nāsti maheśvari | [Mahācīnatantra, 7 23.1]
aśeṣajāḍyaharaṇaṃ paramātmaprakāśanam | [Mahācīnatantra, 7 23.2]
akhaṇḍānandanilayam advaitaṃ paramaṃ padam | [Mahācīnatantra, 7 24.1]
manaḥsthairyakaraṃ rogaśokasaṃtāpanāśanam | [Mahācīnatantra, 7 24.2]
balapuṣṭikaram samyagyogasiddhikaraṃ param | [Mahācīnatantra, 7 25.1]
niṣevyatām iyaṃ saṃvit sthīyatām ca mamāntike | [Mahācīnatantra, 7 25.2]
tato gatvā vatsarānte sa valo jeṣyate tvayā | [Mahācīnatantra, 7 26.1]
ity evam uktaḥ sa mayā prāñjaliś cedam abravīt | [Mahācīnatantra, 7 26.2]
śakra uvāca | [Mahācīnatantra, 7 27.1]
devadeva mahādeva sarvajña sarvatattvavit | [Mahācīnatantra, 7 27.2]
vidhinā kena sevyeyaṃ ko vā mantro viśodhane | [Mahācīnatantra, 7 27.3]
tarpaṇe svīkṛtau mantraḥ saṃvidaḥ kṛpayā vibho | [Mahācīnatantra, 7 28.1]
sarvam etad aśeṣeṇa sāṅgopāṅgam vadasva me | [Mahācīnatantra, 7 28.2]
śrīśiva uvāca | [Mahācīnatantra, 7 29.1]
śṛṇu śakra mahābhāga sarvam etad vadāmi te | [Mahācīnatantra, 7 29.2]
śrutvā gopaya yatnena tad evācara nityaśaḥ | [Mahācīnatantra, 7 29.3]
trailokyavijayākhyāyā nāmāni prathamaṃ kramāt | [Mahācīnatantra, 7 30.1]
kathayāmi tava snehāt atiguhyāni sarvataḥ | [Mahācīnatantra, 7 30.2]
trailokyavijayā siddhā siddhidā siddhimūlikā | [Mahācīnatantra, 7 31.1]
jñānam saṃvit saṃvidā ca śyāmā bhaṅgā rasāyanā | [Mahācīnatantra, 7 31.2]
yogadā yoginām sevyā yogamārgaprakāśinī | [Mahācīnatantra, 7 32.1]
brāhmaṇī brahmasambhūtā brahmānandapradāyinī | [Mahācīnatantra, 7 32.2]
vāgdevatā vaśakarī vijayā vijayapradā | [Mahācīnatantra, 7 33.1]
samādhivaradā jñānanāśinī caikaviṃśatiḥ | [Mahācīnatantra, 7 33.2]
śvetaraktapītakṛṣṇapuṣpabhedāccaturvidhā | [Mahācīnatantra, 7 34.1]
śvetapuṣpā brāhmaṇī sā kṣatriyā raktapuṣpikā | [Mahācīnatantra, 7 34.2]
pītapuṣpā tu vaiśyā ca śūdrā tu kṛṣṇapuṣpikā | [Mahācīnatantra, 7 35.1]
ākṛṣya pattrāṇy etāsām sabījāni prayatnataḥ | [Mahācīnatantra, 7 35.2]
bharjitāni ghṛtenaiva cūrṇitāni śilātale | [Mahācīnatantra, 7 36.1]
trikaṭutriphalāśṛṅgī kuṣṭham dhanyākasaindhavam | [Mahācīnatantra, 7 36.2]
śaṭī tālīśapatraṃ ca kaṭphalaṃ nāgakesaram | [Mahācīnatantra, 7 37.1]
yamānīdvayam methī ca jīrakadvayam eva ca | [Mahācīnatantra, 7 37.2]
etāni samabhāgāni raudraśuṣkāni cūrṇayet | [Mahācīnatantra, 7 38.1]
gṛhītvā cūrṇam etat tu saṃviccūrṇaṃ tu tatsamam | [Mahācīnatantra, 7 38.2]
ubhayos tu samam kṛtvā sitāṃ saṃmiśrayed ghṛte | [Mahācīnatantra, 7 39.1]
miśrayitvā caturthāṃśam samaṃ madhu ghṛtam tathā | [Mahācīnatantra, 7 39.2]
punaḥ śilātale piṣṭvā triṣu gandham pravartayet | [Mahācīnatantra, 7 40.1]
svarṇādipātre purataḥ sthāpayitvā tataḥ kramāt | [Mahācīnatantra, 7 40.2]
