{ŚGDīp, 0}
{ŚGDīp zu ŚdhSaṃh, 1, 3, 1.2}
karasyāṅguṣṭhe yā dhamanī sā jīvasākṣiṇī jīvo'sti no veti bodhanī jñeyā | [ŚGDīp zu ŚdhSaṃh, 1, 3, 1.2 1]
budhais tacceṣṭayā mandasthiracalagāminyā kāyasya dehasya sukhaṃ duḥkhaṃ ca jñeyam | [ŚGDīp zu ŚdhSaṃh, 1, 3, 1.2 2]
{ŚGDīp zu ŚdhSaṃh, 1, 3, 3.1}
marutkope sati nāḍī jalaukāsarpayor gatiṃ gamanaṃ dhatte | [ŚGDīp zu ŚdhSaṃh, 1, 3, 3.1 1]
nāḍī pittasya kopataḥ kuliṅgakākamaṇḍūkagatiṃ dhatte | [ŚGDīp zu ŚdhSaṃh, 1, 3, 3.1 2]
kuliṅgo gṛhacaṭakaḥ haṃsapārāvatagatiṃ śleṣmaprakopataḥ dhatte | [ŚGDīp zu ŚdhSaṃh, 1, 3, 3.1 3]
{ŚGDīp zu ŚdhSaṃh, 1, 3, 3.2}
nāḍī sannipātataḥ tridoṣaprakopataḥ lāvatittiravartikānāṃ gamanaṃ dhatte | [ŚGDīp zu ŚdhSaṃh, 1, 3, 3.2 1]
natvekasya jantorgatyā nāmnāṃ prakupitasya doṣasya bodho bhavedato dvitrijantūnāṃ gatiḥ darśitā yathā vikṛtimāpanno vāyuḥ sarpagatiṃ dhatte | [ŚGDīp zu ŚdhSaṃh, 1, 3, 3.2 2]
sāmyaṃ gato vāyuḥ jalaukāgatiṃ dhatte evamanye'pi jñeyāḥ | [ŚGDīp zu ŚdhSaṃh, 1, 3, 3.2 3]
{ŚGDīp zu ŚdhSaṃh, 1, 3, 4.2}
dvidoṣakopataḥ kadācinmandagamanā kadācidvegavāhinī jñeyā | [ŚGDīp zu ŚdhSaṃh, 1, 3, 4.2 1]
{ŚGDīp zu ŚdhSaṃh, 1, 3, 5.2}
sthānavicyutā satī hanti | [ŚGDīp zu ŚdhSaṃh, 1, 3, 5.2 1]
yā dhamanī sthitvā sthitvā calati sā prāṇanāśinī smṛtā kathitā | [ŚGDīp zu ŚdhSaṃh, 1, 3, 5.2 2]
atikṣīṇā śītā gacchatī satī prāṇino jīvitaṃ jīvanāśam asaṃśayaṃ niḥsaṃdehena hanti dūrīkarotītyarthaḥ | [ŚGDīp zu ŚdhSaṃh, 1, 3, 5.2 3]
{ŚGDīp zu ŚdhSaṃh, 2, 11, 1.2}
atha dhātuśodhanam | [ŚGDīp zu ŚdhSaṃh, 2, 11, 1.2 1]
svarṇādayaḥ ete sapta dhātavo vijñeyāstān budhaḥ taddoṣaniḥsāraṇārthaṃ śodhayet | [ŚGDīp zu ŚdhSaṃh, 2, 11, 1.2 2]
tāraḥ raupyam iti pittalo nāgaḥ sīsakaḥ sīsakaṃ tīkṣṇaloham | [ŚGDīp zu ŚdhSaṃh, 2, 11, 1.2 3]
{ŚGDīp zu ŚdhSaṃh, 2, 11, 4.2}
atha dhātuśodhanam | [ŚGDīp zu ŚdhSaṃh, 2, 11, 4.2 1]
svarṇādidhātūnāṃ patrāṇi tailādau tridhā trivāram agnau pratāpayet taptvā taptvā niṣiñcayet nirvāpayet | [ŚGDīp zu ŚdhSaṃh, 2, 11, 4.2 2]
evaṃ svarṇādilohānāṃ śuddhiḥ samprajāyate | [ŚGDīp zu ŚdhSaṃh, 2, 11, 4.2 3]
nāgavaṅgayor viśeṣeṇa śodhanamāha tadā viśuddhiḥ syāt | [ŚGDīp zu ŚdhSaṃh, 2, 11, 4.2 4]
nanu pittalaḥ kṛtrimastatkathaṃ sapta ucyante eke yaśadena saha sapta āhuḥ | [ŚGDīp zu ŚdhSaṃh, 2, 11, 4.2 5]
tathā ca svarṇaṃ rūpyaṃ ca tāmraṃ ca raṅgaṃ yaśadameva ca | [ŚGDīp zu ŚdhSaṃh, 2, 11, 4.2 6.1]
sīsaṃ lohaṃ ca saptaite dhātavo girisambhavāḥ | [ŚGDīp zu ŚdhSaṃh, 2, 11, 4.2 6.2]
iti | [ŚGDīp zu ŚdhSaṃh, 2, 11, 4.2 6.3]
atha svarṇādidhātumāraṇaṃ tatrādau śārṅgadharānuktamapi svarṇotpattibhedaśuddhāśuddhalakṣaṇamāha athotpattiḥ | [ŚGDīp zu ŚdhSaṃh, 2, 11, 4.2 7.1]
purā nijāśramasthānāṃ saptarṣīṇāṃ jitātmanām | [ŚGDīp zu ŚdhSaṃh, 2, 11, 4.2 7.2]
patnyo vilokya lāvaṇyaṃ lakṣmīsampannayauvanāḥ | [ŚGDīp zu ŚdhSaṃh, 2, 11, 4.2 7.3]
kandarpadarpavidhvastacetaso jātavedasaḥ | [ŚGDīp zu ŚdhSaṃh, 2, 11, 4.2 8.1]
patitaṃ yaddharāpṛṣṭhe retaḥ sauvarṇatām agāt | [ŚGDīp zu ŚdhSaṃh, 2, 11, 4.2 8.2]
atha bhedāḥ prākṛtaṃ sahajaṃ vahnisambhūtaṃ khanijaṃ tathā | [ŚGDīp zu ŚdhSaṃh, 2, 11, 4.2 9.1]
rasendravedhasaṃjātaṃ svarṇaṃ pañcavidhaṃ matam | [ŚGDīp zu ŚdhSaṃh, 2, 11, 4.2 9.2]
brahmāṇḍaṃ saṃvṛtaṃ yena durlabhaṃ prākṛtaṃ hi tat | [ŚGDīp zu ŚdhSaṃh, 2, 11, 4.2 10.1]
brahmavrataṃ tu sahajaṃ vahnijaṃ parikīrtitam | [ŚGDīp zu ŚdhSaṃh, 2, 11, 4.2 10.2]
etatsvarṇatrayaṃ divyaṃ varṇair yaccāśubhiryutam | [ŚGDīp zu ŚdhSaṃh, 2, 11, 4.2 11.1]
dhāraṇādeva tatkuryāccharīramajarāmaram | [ŚGDīp zu ŚdhSaṃh, 2, 11, 4.2 11.2]
khanijaṃ khananājjātaṃ vedhajaṃ rasavedhataḥ | [ŚGDīp zu ŚdhSaṃh, 2, 11, 4.2 12.1]
taccaturdaśavarṇāḍhyaṃ bhakṣitaṃ sarvarogajit | [ŚGDīp zu ŚdhSaṃh, 2, 11, 4.2 12.2]
athāśuddhasvarṇaparīkṣā | [ŚGDīp zu ŚdhSaṃh, 2, 11, 4.2 13.1]
śvetāṅgaṃ kaṭhinaṃ rūkṣaṃ vivarṇaṃ ca samardalam | [ŚGDīp zu ŚdhSaṃh, 2, 11, 4.2 13.2]
dāhe chede sitaṃ śvetaṃ gharṣe cāpi malaṃ tyajet | [ŚGDīp zu ŚdhSaṃh, 2, 11, 4.2 13.3]
{ŚGDīp zu ŚdhSaṃh, 2, 11, 7.1}
svarṇasya bhūrjavatpattrīkṛtasya kuṭṭanenetyarthaḥ | [ŚGDīp zu ŚdhSaṃh, 2, 11, 7.1 1]
sūtaṃ śuddhaṃ hiṅgulotthaṃ vā dviguṇam amlena nimbukādirasena saha mardayet | [ŚGDīp zu ŚdhSaṃh, 2, 11, 7.1 2]
tadgolakasamaṃ gandhakam adharottaraṃ dadyāt ūrdhvādhaḥ sa eva madhye mudrayitvā triṃśadvanopalaiḥ puṭet | [ŚGDīp zu ŚdhSaṃh, 2, 11, 7.1 3]
evaṃ caturdaśapuṭāt nirutthaṃ jāyate | [ŚGDīp zu ŚdhSaṃh, 2, 11, 7.1 4]
gandhakastulyaḥ puṭe puṭe deyaḥ | [ŚGDīp zu ŚdhSaṃh, 2, 11, 7.1 5]
{ŚGDīp zu ŚdhSaṃh, 2, 11, 9.2}
kāñcane svarṇe gālite nāgaṃ sīsakaṃ ṣoḍaśāṃśena nikṣipet | [ŚGDīp zu ŚdhSaṃh, 2, 11, 9.2 1]
taccūrṇayitvā amlena ghṛṣṭvā golakaṃ kṛtvā samaṃ gandhakam ūrdhvādhaḥ śarāvasaṃpuṭe pūrvavat | [ŚGDīp zu ŚdhSaṃh, 2, 11, 9.2 2]
{ŚGDīp zu ŚdhSaṃh, 2, 11, 14.1}
anyacca kāñcanārarasaiḥ samasūtakagandhayoḥ kajjalī hemapatrāṇi lepayet | [ŚGDīp zu ŚdhSaṃh, 2, 11, 14.1 1]
samamātrayā svarṇasamamātrayā spaṣṭamanyat | [ŚGDīp zu ŚdhSaṃh, 2, 11, 14.1 2]
{ŚGDīp zu ŚdhSaṃh, 2, 11, 16.2}
anyadapi svarṇamāraṇam | [ŚGDīp zu ŚdhSaṃh, 2, 11, 16.2 1]
śilā manaḥśilā sindūraṃ tayoḥ samayos tulyayoś cūrṇam arkadugdhaṃ dadyāt | [ŚGDīp zu ŚdhSaṃh, 2, 11, 16.2 2]
dhamettato hemni dugdhakaiḥ samaiva bhāgato dadyāt dhamettato hemni gālite samaḥ hemasamaḥ kalkaḥ dīyeta tato dhamet | [ŚGDīp zu ŚdhSaṃh, 2, 11, 16.2 3]
yathā kalko na tiṣṭhati evaṃ kṣāratrayaṃ dadyāt svarṇamṛtirbhavet | [ŚGDīp zu ŚdhSaṃh, 2, 11, 16.2 4]
{ŚGDīp zu ŚdhSaṃh, 2, 11, 20.2}
tathā ca pārāvateti sugamam | [ŚGDīp zu ŚdhSaṃh, 2, 11, 20.2 1]
anyacca granthāntarāt | [ŚGDīp zu ŚdhSaṃh, 2, 11, 20.2 2]
daradaṃ hiṃgulaṃ svarṇatulyaṃ nāgaṃ sīsakaṃ mṛtaṃ nāgacūrṇaṃ vajrīkṣīreṇa marditam asya madhye suvarṇasya kalkaśca mriyate iti svarṇamāraṇam | [ŚGDīp zu ŚdhSaṃh, 2, 11, 20.2 3]
{ŚGDīp zu ŚdhSaṃh, 2, 11, 23.1}
atha rajatotpattibhedānāha granthāntarāt | [ŚGDīp zu ŚdhSaṃh, 2, 11, 23.1 1.1]
tripurasya vadhārthāya nirnimeṣairvilocanaiḥ | [ŚGDīp zu ŚdhSaṃh, 2, 11, 23.1 1.2]
nirīkṣayāmāsa śivaḥ krodhena paripūritaḥ | [ŚGDīp zu ŚdhSaṃh, 2, 11, 23.1 1.3]
tatastūlkābhisamaye tasmāt kasmācca locanāt | [ŚGDīp zu ŚdhSaṃh, 2, 11, 23.1 2.1]
tato rudraḥ samabhavadvaiśvānara iva jvalan | [ŚGDīp zu ŚdhSaṃh, 2, 11, 23.1 2.2]
dvitīyasmāt paraṃ netrāddaśabindustu krāmukāt | [ŚGDīp zu ŚdhSaṃh, 2, 11, 23.1 3.1]
tasmādrajatamadbhutaṃ śukrakarmasu saṃsthitam | [ŚGDīp zu ŚdhSaṃh, 2, 11, 23.1 3.2]
iti | [ŚGDīp zu ŚdhSaṃh, 2, 11, 23.1 4]
atha tadbhedāḥ sahajaṃ khanisambhūtaṃ kṛtrimaṃ ca tridhā matam | [ŚGDīp zu ŚdhSaṃh, 2, 11, 23.1 5]
rajataṃ pūrvapūrvaṃ hi svaguṇairuttarottaram | [ŚGDīp zu ŚdhSaṃh, 2, 11, 23.1 6]
kṛtrimaṃ rasavādotthaṃ kiṃ vā rāmapadodbhavam | [ŚGDīp zu ŚdhSaṃh, 2, 11, 23.1 7]
niṣkalmaṣaṃ prabhāhīnaṃ dāhe chede sitaṃ śubham | [ŚGDīp zu ŚdhSaṃh, 2, 11, 23.1 8.1]
aśuddhaṃ sarvathā śodhyaṃ nāgaṃ dattvā vicakṣaṇaiḥ | [ŚGDīp zu ŚdhSaṃh, 2, 11, 23.1 8.2]
iti | [ŚGDīp zu ŚdhSaṃh, 2, 11, 23.1 9]
atha māraṇaṃ bhāgaikamiti | [ŚGDīp zu ŚdhSaṃh, 2, 11, 23.1 10]
spaṣṭamanyat | [ŚGDīp zu ŚdhSaṃh, 2, 11, 23.1 11]
{ŚGDīp zu ŚdhSaṃh, 2, 11, 24.2}
anyacca | [ŚGDīp zu ŚdhSaṃh, 2, 11, 24.2 1]
snuhīkṣīreṇa sehuṇḍadugdhena sampiṣṭamākṣikaṃ svarṇamākṣikaṃ mūtrādau śuddhaṃ tālakasya prakāreṇa bhāgaikatārapatrāṇi vibhāgaṃ vilepayet punaḥ mūṣāsaṃpuṭena ruddhvā caturdaśapuṭaiḥ puṭet | [ŚGDīp zu ŚdhSaṃh, 2, 11, 24.2 2]
tāraṃ bhasma prajāyate | [ŚGDīp zu ŚdhSaṃh, 2, 11, 24.2 3]
granthāntare pāradena māraṇaṃ kṛtaṃ tadapi likhyate tathā ca | [ŚGDīp zu ŚdhSaṃh, 2, 11, 24.2 4.1]
vidhāya piṣṭaṃ sūtena rajatasyātha melayet | [ŚGDīp zu ŚdhSaṃh, 2, 11, 24.2 4.2]
tālaṃ gandhaṃ samaṃ paścānmardayennimbukadravaiḥ | [ŚGDīp zu ŚdhSaṃh, 2, 11, 24.2 4.3]
dvitripuṭairbhavedbhasma yojyametadrasādiṣu | [ŚGDīp zu ŚdhSaṃh, 2, 11, 24.2 4.4]
iti | [ŚGDīp zu ŚdhSaṃh, 2, 11, 24.2 4.5]
atha guṇāḥ | [ŚGDīp zu ŚdhSaṃh, 2, 11, 24.2 5.1]
rūpyaṃ śītaṃ kaṣāyāmlaṃ svādupākarasaṃ saram | [ŚGDīp zu ŚdhSaṃh, 2, 11, 24.2 5.2]
vayasaḥ sthāpanaṃ snigdhaṃ lekhanaṃ vātapittajit | [ŚGDīp zu ŚdhSaṃh, 2, 11, 24.2 5.3]
pramehādikarogāṃśca nāśayatyaciraṃ dhruvam | [ŚGDīp zu ŚdhSaṃh, 2, 11, 24.2 5.4]
{ŚGDīp zu ŚdhSaṃh, 2, 11, 27.1}
atha āramāraṇam | [ŚGDīp zu ŚdhSaṃh, 2, 11, 27.1 1]
ārasya pītalohasya patrāṇi amladravair nimbukādyaiḥ śuddhe mūṣāpuṭe pacet | [ŚGDīp zu ŚdhSaṃh, 2, 11, 27.1 2]
{ŚGDīp zu ŚdhSaṃh, 2, 11, 28.1}
nirguṇḍikā tāmraṃ prasiddhaṃ rītiḥ pittaliḥ dhvaniḥ kāṃsyaṃ tadvadhe tanmāraṇe spaṣṭamanyat | [ŚGDīp zu ŚdhSaṃh, 2, 11, 28.1 1]
{ŚGDīp zu ŚdhSaṃh, 2, 11, 35.2}
atha tāmrādyutpattibhedamāraṇaguṇāḥ | [ŚGDīp zu ŚdhSaṃh, 2, 11, 35.2 1.1]
ulbaṃ yatkārttikeyasya patitaṃ dharaṇītale | [ŚGDīp zu ŚdhSaṃh, 2, 11, 35.2 1.2]
tasmādetatsamudbhūtaṃ tāmramāhuḥ purāvidaḥ | [ŚGDīp zu ŚdhSaṃh, 2, 11, 35.2 1.3]
iti | [ŚGDīp zu ŚdhSaṃh, 2, 11, 35.2 1.4]
atha bhedāḥ | [ŚGDīp zu ŚdhSaṃh, 2, 11, 35.2 2.1]
dvāvarkau nepālamlecchau rase nepālamuttamam | [ŚGDīp zu ŚdhSaṃh, 2, 11, 35.2 2.2]
sitaṃ kṛṣṇāruṇacchāyaṃ mlecchakaṃ tvativāmi ca | [ŚGDīp zu ŚdhSaṃh, 2, 11, 35.2 2.3]
susnigdhaṃ mṛdulaṃ śoṇaṃ nepālaṃ nirvikārakam | [ŚGDīp zu ŚdhSaṃh, 2, 11, 35.2 2.4]
imaṃ rūkṣam atistabdhaṃ śvetaṃ vāpi ca vāsaham | [ŚGDīp zu ŚdhSaṃh, 2, 11, 35.2 2.5]
lohanāgayutaṃ ceti śrutvā taddoṣasaptakam | [ŚGDīp zu ŚdhSaṃh, 2, 11, 35.2 2.6]
eko doṣo viṣe tāmre tvaṣṭau doṣāḥ prakīrtitāḥ | [ŚGDīp zu ŚdhSaṃh, 2, 11, 35.2 2.7]
bhramo mūrcchā vidāhaśca svedotkledanavāntayaḥ | [ŚGDīp zu ŚdhSaṃh, 2, 11, 35.2 2.8]
aruciścittasaṃtāpaḥ pāne doṣā viṣopamāḥ | [ŚGDīp zu ŚdhSaṃh, 2, 11, 35.2 2.9]
viṣavatsthāpitaṃ tāmraṃ yatnataḥ sādhyate hi tat | [ŚGDīp zu ŚdhSaṃh, 2, 11, 35.2 2.10]
iti | [ŚGDīp zu ŚdhSaṃh, 2, 11, 35.2 2.11]
atha māraṇam | [ŚGDīp zu ŚdhSaṃh, 2, 11, 35.2 3]
mīnākṣī matsyagandhā cāṅgerī spaṣṭamanyat | [ŚGDīp zu ŚdhSaṃh, 2, 11, 35.2 4]
anyacca sūkṣmāṇi tāmrapatrāṇi paladvitayamātrayā | [ŚGDīp zu ŚdhSaṃh, 2, 11, 35.2 5]
gomūtre svedayennityam ekaviṃśativāsaram | [ŚGDīp zu ŚdhSaṃh, 2, 11, 35.2 6]
punaramle vinikṣipya sthāpayeddinasaptakam | [ŚGDīp zu ŚdhSaṃh, 2, 11, 35.2 7]
sūtatūryāṃśakaṃ dattvā tattulyaṃ viḍacūrṇakam | [ŚGDīp zu ŚdhSaṃh, 2, 11, 35.2 8]
patrāṇi khalve nikṣipya mardayetsarvameva tat | [ŚGDīp zu ŚdhSaṃh, 2, 11, 35.2 9.1]
dinasaptapramāṇena sarvatulyaṃ ca gandhakam | [ŚGDīp zu ŚdhSaṃh, 2, 11, 35.2 9.2]
kajjalīkṛtya patreṣu adha ūrdhvaṃ pradāpayet | [ŚGDīp zu ŚdhSaṃh, 2, 11, 35.2 10.1]
haṃḍikāyāṃ śarāveṇa mudrayitvā vidhānataḥ | [ŚGDīp zu ŚdhSaṃh, 2, 11, 35.2 10.2]
vālukābhiḥ prapūryātha pācayet praharadvayam | [ŚGDīp zu ŚdhSaṃh, 2, 11, 35.2 11.1]
svāṅgaśītaṃ samuddhṛtya bhakṣayedraktikādvayam | [ŚGDīp zu ŚdhSaṃh, 2, 11, 35.2 11.2]
lavaṅgaṃ pippalī sārdhaṃ kapharogavināśanam | [ŚGDīp zu ŚdhSaṃh, 2, 11, 35.2 12.1]
śvāsakāsaharaṃ tāmraṃ vātaghnaṃ vahnimāndyajit | [ŚGDīp zu ŚdhSaṃh, 2, 11, 35.2 12.2]
atyantakapharogeṣu vāsā kṣudrā pibedanu | [ŚGDīp zu ŚdhSaṃh, 2, 11, 35.2 13.1]
iti granthāntarāttāmreśvaraḥ | [ŚGDīp zu ŚdhSaṃh, 2, 11, 35.2 13.2]
tāmraṃ kaṣāyaṃ madhuraṃ satiktamamlaṃ ca pāke kaṭu sārakaṃ ca | [ŚGDīp zu ŚdhSaṃh, 2, 11, 35.2 14.1]
pittāpahaṃ śleṣmaharaṃ ca śītaṃ tadropaṇaṃ syāllaghulekhanaṃ vā | [ŚGDīp zu ŚdhSaṃh, 2, 11, 35.2 14.2]
pāṇḍurarśo jvaraḥ kuṣṭhaṃ kāsaśca kṣatasakṣayān | [ŚGDīp zu ŚdhSaṃh, 2, 11, 35.2 15.1]
pītaṃ samastapittaṃ śothakaphaṃ śūlam upākaroti | [ŚGDīp zu ŚdhSaṃh, 2, 11, 35.2 15.2]
prāhuḥ pare bṛṃhaṇamalpametat | [ŚGDīp zu ŚdhSaṃh, 2, 11, 35.2 15.3]
iti tāmraguṇāḥ | [ŚGDīp zu ŚdhSaṃh, 2, 11, 35.2 15.4]
{ŚGDīp zu ŚdhSaṃh, 2, 11, 37.1}
atha nāgotpattibhedavivaraṇam | [ŚGDīp zu ŚdhSaṃh, 2, 11, 37.1 1.1]
dṛṣṭvā bhogisutāṃ ramyāṃ vāsukir vyamucadyataḥ | [ŚGDīp zu ŚdhSaṃh, 2, 11, 37.1 1.2]
vīryaṃ jātastato nāgaḥ sarvarogāpaho nṛṇām | [ŚGDīp zu ŚdhSaṃh, 2, 11, 37.1 1.3]
dravadrāvaṃ mahābhāraṃ chede kṛṣṇaṃ samujjvalam | [ŚGDīp zu ŚdhSaṃh, 2, 11, 37.1 2.1]
pūtigandhi bahiḥ kṛṣṇaṃ śuddhaṃ sīsamato'nyathā | [ŚGDīp zu ŚdhSaṃh, 2, 11, 37.1 2.2]
iti | [ŚGDīp zu ŚdhSaṃh, 2, 11, 37.1 3]
atha māraṇam | [ŚGDīp zu ŚdhSaṃh, 2, 11, 37.1 4]
śilā manaḥśilā tāmbūlarasasampiṣṭanāgapatralepaḥ triṃśadbhiḥ puṭairbhogī nirutthaṃ bhasmatāṃ yāti | [ŚGDīp zu ŚdhSaṃh, 2, 11, 37.1 5]
{ŚGDīp zu ŚdhSaṃh, 2, 11, 40.1}
anyacca | [ŚGDīp zu ŚdhSaṃh, 2, 11, 40.1 1]
aśvatthaḥ pippalaḥ ciñcā amlikā tayos tvakcūrṇam | [ŚGDīp zu ŚdhSaṃh, 2, 11, 40.1 2]
anyacca | [ŚGDīp zu ŚdhSaṃh, 2, 11, 40.1 3.1]
tribhiḥ kumbhipuṭair nāgo vāsārasavimarditaḥ | [ŚGDīp zu ŚdhSaṃh, 2, 11, 40.1 3.2]
saśilo bhasmatāmeti tadrajaḥ sarvarogahṛt | [ŚGDīp zu ŚdhSaṃh, 2, 11, 40.1 3.3]
iti granthāntarāt | [ŚGDīp zu ŚdhSaṃh, 2, 11, 40.1 3.4]
kumbhapuṭaiḥ gajapuṭaiḥ saśilaḥ manaḥśilayā sahitaḥ | [ŚGDīp zu ŚdhSaṃh, 2, 11, 40.1 4]
iti nāgamāraṇam | [ŚGDīp zu ŚdhSaṃh, 2, 11, 40.1 5]
{ŚGDīp zu ŚdhSaṃh, 2, 11, 43.2}
atha vaṅgam | [ŚGDīp zu ŚdhSaṃh, 2, 11, 43.2 1]
miśrakaṃ khurakaṃ ceti dvividhaṃ vaṅgamucyate | [ŚGDīp zu ŚdhSaṃh, 2, 11, 43.2 2.1]
khurakaṃ tu guṇaiḥ śreṣṭhaṃ miśrakaṃ na rase hitam | [ŚGDīp zu ŚdhSaṃh, 2, 11, 43.2 2.2]
capalaṃ mṛdulaṃ snigdhaṃ drutadrāvaśca gauravam | [ŚGDīp zu ŚdhSaṃh, 2, 11, 43.2 3.1]
niḥśabdaṃ khuravaṅgaṃ syāt miśrakaṃ śyāmaśubhrakam | [ŚGDīp zu ŚdhSaṃh, 2, 11, 43.2 3.2]
iti | [ŚGDīp zu ŚdhSaṃh, 2, 11, 43.2 4]
spaṣṭamanyat atha māraṇam | [ŚGDīp zu ŚdhSaṃh, 2, 11, 43.2 5]
vaṅgo dāhakaraḥ śītaḥ kaphapīḍāmayān jayet | [ŚGDīp zu ŚdhSaṃh, 2, 11, 43.2 6.1]
krimīn aṣṭādaśavidhān pramehānnātra saṃśayaḥ | [ŚGDīp zu ŚdhSaṃh, 2, 11, 43.2 6.2]
iti | [ŚGDīp zu ŚdhSaṃh, 2, 11, 43.2 6.3]
keciddāhaharaḥ śīta iti paṭhanti tatra madanavinodapathyāpathyanighaṇṭvādau vaṅgasyoṣṇaguṇasya likhitatvāt | [ŚGDīp zu ŚdhSaṃh, 2, 11, 43.2 7]
viśeṣatastālena mṛta uṣṇa eva bhavatīti | [ŚGDīp zu ŚdhSaṃh, 2, 11, 43.2 8]
granthāntarāt vaṅgeśvaraḥ | [ŚGDīp zu ŚdhSaṃh, 2, 11, 43.2 9.1]
śuddhaṃ sūtaṃ śuddhavaṅgaṃ drāvayitvaikataścaret | [ŚGDīp zu ŚdhSaṃh, 2, 11, 43.2 9.2]
tālakaṃ tu dvayostulyaṃ śaṭhīdrāveṇa mardayet | [ŚGDīp zu ŚdhSaṃh, 2, 11, 43.2 9.3]
śuṣkaṃ kācamaye pātre pacedyāmacatuṣṭayam | [ŚGDīp zu ŚdhSaṃh, 2, 11, 43.2 10.1]
turyāṃśaṃ tālakaṃ dattvā punarvāratrayaṃ pacet | [ŚGDīp zu ŚdhSaṃh, 2, 11, 43.2 10.2]
guñjārdhaṃ vātha guñjaikaṃ balamānena bhakṣayet | [ŚGDīp zu ŚdhSaṃh, 2, 11, 43.2 11.1]
jayedvātaṃ kaphaśvāsaṃ kuṣṭhaṃ kāsaṃ bhagandaram | [ŚGDīp zu ŚdhSaṃh, 2, 11, 43.2 11.2]
vātaraktaṃ kṣayaṃ vāpi vahnimāndyaṃ tridoṣakam | [ŚGDīp zu ŚdhSaṃh, 2, 11, 43.2 12.1]
nāmnā vaṅgeśvaraḥ sūtaḥ sarvarogeṣu pūjitaḥ | [ŚGDīp zu ŚdhSaṃh, 2, 11, 43.2 12.2]
pakṣāghātādivāteṣu prasūtyādau viśeṣataḥ | [ŚGDīp zu ŚdhSaṃh, 2, 11, 43.2 13.1]
iti vaṅgeśvaraḥ granthāntarāt | [ŚGDīp zu ŚdhSaṃh, 2, 11, 43.2 13.2]
atha vaṅgaśodhanamāraṇānupānāśca viśeṣata ucyante | [ŚGDīp zu ŚdhSaṃh, 2, 11, 43.2 14]
gomūtre prathamaṃ dadyāttakre dadyāddvitīyakam | [ŚGDīp zu ŚdhSaṃh, 2, 11, 43.2 15.1]
tṛtīyaṃ kāñjike deyaṃ caturthaṃ kaṭutailake | [ŚGDīp zu ŚdhSaṃh, 2, 11, 43.2 15.2]
śubhalagnena yogena śodhanaṃ kārayedbhiṣak | [ŚGDīp zu ŚdhSaṃh, 2, 11, 43.2 16.1]
nirliptaṃ drāvitaṃ vaṅgaṃ sarvarogeṣu yojayet | [ŚGDīp zu ŚdhSaṃh, 2, 11, 43.2 16.2]
iti vaṅgaśodhanam | [ŚGDīp zu ŚdhSaṃh, 2, 11, 43.2 17]
atha māraṇam | [ŚGDīp zu ŚdhSaṃh, 2, 11, 43.2 18.1]
cullyupari sthitaṃ pātraṃ pācayedyāmakadvayam | [ŚGDīp zu ŚdhSaṃh, 2, 11, 43.2 18.2]
gharṣaṇaṃ lohadaṇḍena cūrṇaṃ deyaṃ punaḥ punaḥ | [ŚGDīp zu ŚdhSaṃh, 2, 11, 43.2 18.3]
prathamaṃ rajanīcūrṇaṃ dīpyakaṃ ca dvitīyakam | [ŚGDīp zu ŚdhSaṃh, 2, 11, 43.2 19.1]
tṛtīyaṃ jīrakaṃ dvayaṃ caturthaṃ tintiḍītvacam | [ŚGDīp zu ŚdhSaṃh, 2, 11, 43.2 19.2]
evaṃ krameṇa cūrṇena vaṅgaṃ niścandrikaṃ bhavet | [ŚGDīp zu ŚdhSaṃh, 2, 11, 43.2 20.1]
svāṅgaśītaṃ samuddhṛtya bhasma candrasamaṃ sitam | [ŚGDīp zu ŚdhSaṃh, 2, 11, 43.2 20.2]
guñjāmātraṃ pradātavyaṃ vaṅgabhasma subhakṣitam | [ŚGDīp zu ŚdhSaṃh, 2, 11, 43.2 21.1]
anupānaṃ pravakṣyāmi yathāvyādhyanupānataḥ | [ŚGDīp zu ŚdhSaṃh, 2, 11, 43.2 21.2]
dhātrīsvarasasaṃyuktaṃ pramehaṃ hanti dustaram | [ŚGDīp zu ŚdhSaṃh, 2, 11, 43.2 22.1]
śatāvarīrasenaiva mūtrakṛcchravināśanam | [ŚGDīp zu ŚdhSaṃh, 2, 11, 43.2 22.2]
bahumūtraharaṃ tattu pāribhadrarasena tu | [ŚGDīp zu ŚdhSaṃh, 2, 11, 43.2 23.1]
rajanīcūrṇamadhukaṃ dhātrīphalarasena tu | [ŚGDīp zu ŚdhSaṃh, 2, 11, 43.2 23.2]
catuḥprakāraṃ pradaraṃ nāśayennātra saṃśayaḥ | [ŚGDīp zu ŚdhSaṃh, 2, 11, 43.2 24.1]
pañcatiktakaṣāyeṇa pāyayetsarvakuṣṭhajit | [ŚGDīp zu ŚdhSaṃh, 2, 11, 43.2 24.2]
śarkarāmadhusaṃyuktaṃ kūṣmāṇḍasya rasena tu | [ŚGDīp zu ŚdhSaṃh, 2, 11, 43.2 25.1]
raktapittakṣayaṃ kāsaṃ śvāsaṃ hanti sudustarām | [ŚGDīp zu ŚdhSaṃh, 2, 11, 43.2 25.2]
kaṇṭakārīrasenaiva pātavyaṃ pañcakāsajit | [ŚGDīp zu ŚdhSaṃh, 2, 11, 43.2 26.1]
mudgaṃ saśarkaraṃ kṣaudraṃ jāṅgalaṃ piśitaṃ rasam | [ŚGDīp zu ŚdhSaṃh, 2, 11, 43.2 26.2]
uduṃbaraphalaṃ caiva taṇḍulīyakavāstukam | [ŚGDīp zu ŚdhSaṃh, 2, 11, 43.2 27.1]
rambhāprasūtaṃ cāṅgerīm ayakaṃ kadalīphalam | [ŚGDīp zu ŚdhSaṃh, 2, 11, 43.2 27.2]
navanītaṃ tathā kṣīramabhyaṅgasnānamācaret | [ŚGDīp zu ŚdhSaṃh, 2, 11, 43.2 28.1]
iti vaṅgakalpaḥ | [ŚGDīp zu ŚdhSaṃh, 2, 11, 43.2 28.2]
{ŚGDīp zu ŚdhSaṃh, 2, 11, 45.2}
atha lohamāraṇam | [ŚGDīp zu ŚdhSaṃh, 2, 11, 45.2 1]
pātālagaruḍī pātālamūlī kuṭhāraḥ anyacca daradaṃ hiṃgulaṃ tīkṣṇagatavallīcūrṇam | [ŚGDīp zu ŚdhSaṃh, 2, 11, 45.2 2]
{ŚGDīp zu ŚdhSaṃh, 2, 11, 48.1}
anyacca | [ŚGDīp zu ŚdhSaṃh, 2, 11, 48.1 1]
rasairiti | [ŚGDīp zu ŚdhSaṃh, 2, 11, 48.1 2]
anyadapi sugamam | [ŚGDīp zu ŚdhSaṃh, 2, 11, 48.1 3]
{ŚGDīp zu ŚdhSaṃh, 2, 11, 53.1}
atha lohakalpaḥ | [ŚGDīp zu ŚdhSaṃh, 2, 11, 53.1 1]
pātañjale tathā tantre lohā bahuvidhā matāḥ | [ŚGDīp zu ŚdhSaṃh, 2, 11, 53.1 2]
duṣprāpyatvānniṣphalatvācca likhyate hi bhidā mayā | [ŚGDīp zu ŚdhSaṃh, 2, 11, 53.1 3]
cārutvād bhadravajraṃ tu pāṇḍikāntādayo yathā | [ŚGDīp zu ŚdhSaṃh, 2, 11, 53.1 4.1]
rūpairguṇaiśca kathyante te nāgārjunadeśataḥ | [ŚGDīp zu ŚdhSaṃh, 2, 11, 53.1 4.2]
sāmānyāddviguṇaṃ proktaṃ tasmādaṣṭaguṇaṃ kaliḥ | [ŚGDīp zu ŚdhSaṃh, 2, 11, 53.1 5.1]
kalerdaśaguṇaṃ bhadraṃ bhadrādvajraṃ sahasradhā | [ŚGDīp zu ŚdhSaṃh, 2, 11, 53.1 5.2]
vajrāt sahasraguṇitāt pāḍinī daśabhirguṇaiḥ | [ŚGDīp zu ŚdhSaṃh, 2, 11, 53.1 6.1]
tataḥ koṭisahasratvād ayaḥ kāntaṃ mahāphalam | [ŚGDīp zu ŚdhSaṃh, 2, 11, 53.1 6.2]
iti | [ŚGDīp zu ŚdhSaṃh, 2, 11, 53.1 7]
tatra viśeṣa ucyate | [ŚGDīp zu ŚdhSaṃh, 2, 11, 53.1 8.1]
kāñjījitaṃ tulāṅgaṃ syādājyavarṇamayo viduḥ | [ŚGDīp zu ŚdhSaṃh, 2, 11, 53.1 8.2]
kāśatāḍaṃ kṛśāṅgaṃ ca śulāṃ gandho dudeśatam | [ŚGDīp zu ŚdhSaṃh, 2, 11, 53.1 8.3]
paṇḍitaṃ dvividhaṃ kṛṣṇaṃ śuklaṃ ca samatārdrakam | [ŚGDīp zu ŚdhSaṃh, 2, 11, 53.1 9.1]
bhadrameraṇḍabījābhaṃ snuhīpatranibhaṃ tathā | [ŚGDīp zu ŚdhSaṃh, 2, 11, 53.1 9.2]
vajraṃ damanapatrābham īṣat svarṇacchavistathā | [ŚGDīp zu ŚdhSaṃh, 2, 11, 53.1 10.1]
kāntaṃ mṛdutaraṃ tārarukmakāntaḥ sitākaram | [ŚGDīp zu ŚdhSaṃh, 2, 11, 53.1 10.2]
svāduryatra bhavennimbakalko rātridivoṣitaḥ | [ŚGDīp zu ŚdhSaṃh, 2, 11, 53.1 11.1]
kāntaṃ taduttamaṃ yacca śilārūpeṇa vārttikam | [ŚGDīp zu ŚdhSaṃh, 2, 11, 53.1 11.2]
kahvoṇam uttamaṃ kāntam ato'nyanmadhyamaṃ matam | [ŚGDīp zu ŚdhSaṃh, 2, 11, 53.1 12.1]
kṣudrāṇḍaṃ gurutāḍaṃ syātkaliṅgajamayo matam | [ŚGDīp zu ŚdhSaṃh, 2, 11, 53.1 12.2]
rukmārukmapratīkāśaṃ tīkṣṇaṃ mṛduphalaṃ matam | [ŚGDīp zu ŚdhSaṃh, 2, 11, 53.1 13.1]
tattadākarasambhūtaṃ tattadrogavināśanam | [ŚGDīp zu ŚdhSaṃh, 2, 11, 53.1 13.2]
tena tasya parīkṣāyāṃ yāte madimadetakam | [ŚGDīp zu ŚdhSaṃh, 2, 11, 53.1 14.1]
iti lohabhedāḥ | [ŚGDīp zu ŚdhSaṃh, 2, 11, 53.1 14.2]
atha māraṇam | [ŚGDīp zu ŚdhSaṃh, 2, 11, 53.1 15]
vajraṃ pañcādikaṃ teṣāṃ bhedā yājyatamaṃ śubham | [ŚGDīp zu ŚdhSaṃh, 2, 11, 53.1 16.1]
prākpañcapalād ūrdhvaṃ yāvad ā ṣoḍaśaṃ palam | [ŚGDīp zu ŚdhSaṃh, 2, 11, 53.1 16.2]
atha lohaśodhanam | [ŚGDīp zu ŚdhSaṃh, 2, 11, 53.1 17.1]
triphalātriguṇaistoyais triphalā ṣoḍaśaṃ palam | [ŚGDīp zu ŚdhSaṃh, 2, 11, 53.1 17.2]
tatkvāthe pādaśeṣe tu lohasya palapañcakam | [ŚGDīp zu ŚdhSaṃh, 2, 11, 53.1 17.3]
kṛtvā patrāṇi taptāni saptavāraṃ niṣecayet | [ŚGDīp zu ŚdhSaṃh, 2, 11, 53.1 18.1]
evaṃ pralīyate doṣo girijo lohasaṃbhavaḥ | [ŚGDīp zu ŚdhSaṃh, 2, 11, 53.1 18.2]
iti | [ŚGDīp zu ŚdhSaṃh, 2, 11, 53.1 19]
atha māraṇe puṭapraśaṃsā | [ŚGDīp zu ŚdhSaṃh, 2, 11, 53.1 20.1]
puṭairdoṣavināśaḥ syāt puṭādeva guṇodayaḥ | [ŚGDīp zu ŚdhSaṃh, 2, 11, 53.1 20.2]
mriyate ca puṭāllohaṃ puṭāṃstasmātsamācaret | [ŚGDīp zu ŚdhSaṃh, 2, 11, 53.1 20.3]
yathā yathā pradīyante puṭāśca bahavo'yasi | [ŚGDīp zu ŚdhSaṃh, 2, 11, 53.1 21.1]
tathā tathā pravardhante guṇāḥ śatasahasraśaḥ | [ŚGDīp zu ŚdhSaṃh, 2, 11, 53.1 21.2]
tāvallohaṃ puṭedvaidyo yāvaccūrṇīkṛtaṃ jale | [ŚGDīp zu ŚdhSaṃh, 2, 11, 53.1 22.1]
tannistarellaghutvena nīre tarati haṃsavat | [ŚGDīp zu ŚdhSaṃh, 2, 11, 53.1 22.2]
tāvanna cūrṇayedevaṃ yāvatkajjalisaṃnibham | [ŚGDīp zu ŚdhSaṃh, 2, 11, 53.1 23.1]
karoti nihitaṃ netre naiva pīḍā manāgapi | [ŚGDīp zu ŚdhSaṃh, 2, 11, 53.1 23.2]
puṭe puṭe kvāthayitvā sthālīpākaṃ pradāpayet | [ŚGDīp zu ŚdhSaṃh, 2, 11, 53.1 24.1]
puṭaikamantare vāpi kṣālanaṃ vyayabhītitaḥ | [ŚGDīp zu ŚdhSaṃh, 2, 11, 53.1 24.2]
iti | [ŚGDīp zu ŚdhSaṃh, 2, 11, 53.1 25]
atha doṣabhedena puṭānāha | [ŚGDīp zu ŚdhSaṃh, 2, 11, 53.1 26.1]
pākaḥ phalāmbudaśamūlarasena vāyau pitte tu śītamadhurais triphalairvidāryāḥ | [ŚGDīp zu ŚdhSaṃh, 2, 11, 53.1 26.2]
tajjñaiḥ śatāvarijaṭāsvarasena deyaḥ śleṣmāṇake tu daśamūlarasārdrakeṇa | [ŚGDīp zu ŚdhSaṃh, 2, 11, 53.1 26.3]
vātaśleṣmavikāreṣu śvayathau vividhātmake | [ŚGDīp zu ŚdhSaṃh, 2, 11, 53.1 27.1]
varṣābhūśṛṅgaverābhyāṃ māṇakena viśeṣataḥ | [ŚGDīp zu ŚdhSaṃh, 2, 11, 53.1 27.2]
iti | [ŚGDīp zu ŚdhSaṃh, 2, 11, 53.1 28]
māṇakaḥ māṇakandaḥ | [ŚGDīp zu ŚdhSaṃh, 2, 11, 53.1 29.1]
pittānile pittayute ca rakte drākṣāvidārīśatamūlikābhiḥ | [ŚGDīp zu ŚdhSaṃh, 2, 11, 53.1 29.2]
kṣīrakākolīkākolyā ca madhūkapuṣpaiḥ kharjūrakeṇāpi | [ŚGDīp zu ŚdhSaṃh, 2, 11, 53.1 29.3]
tathaiva deyāḥ | [ŚGDīp zu ŚdhSaṃh, 2, 11, 53.1 30]
atha vyādhibhedena puṭānāha | [ŚGDīp zu ŚdhSaṃh, 2, 11, 53.1 31.1]
jīrṇajvare guḍūcī kāse śvāse ca śasyate vyāghrī | [ŚGDīp zu ŚdhSaṃh, 2, 11, 53.1 31.2]
yakṣmāsṛk pittarujorvāsā śastā balā nāma | [ŚGDīp zu ŚdhSaṃh, 2, 11, 53.1 31.3]
nāsāvraṇaśoṇitaśāntyarthaṃ svarasayavadūrvāyāḥ | [ŚGDīp zu ŚdhSaṃh, 2, 11, 53.1 32.1]
kaṅkellicchallasalilaṃ śastaṃ pradareṣu sarveṣu | [ŚGDīp zu ŚdhSaṃh, 2, 11, 53.1 32.2]
niculadalodbhavasalilaiḥ pravāhikāyāṃ ca śasyate sutarām | [ŚGDīp zu ŚdhSaṃh, 2, 11, 53.1 33.1]
grahaṇīṣu mustakānāṃ kuṭajakvāthātisāreṣu | [ŚGDīp zu ŚdhSaṃh, 2, 11, 53.1 33.2]
mehe varāvare kṛcchre pāṣāṇabhedikātivane | [ŚGDīp zu ŚdhSaṃh, 2, 11, 53.1 34.1]
varṣābhūnāgarayoḥ kvāthaḥ śvayathupraśāntyartham | [ŚGDīp zu ŚdhSaṃh, 2, 11, 53.1 34.2]
gomūtraṃ triṣu śastam udarāpasmārapāṇḍurogeṣu | [ŚGDīp zu ŚdhSaṃh, 2, 11, 53.1 35.1]
astreṣu māṇakando gulme rohītakaḥ kvāthaḥ | [ŚGDīp zu ŚdhSaṃh, 2, 11, 53.1 35.2]
hikkāśvāse brāhmībhārgīsvarasena śastaśca | [ŚGDīp zu ŚdhSaṃh, 2, 11, 53.1 36.1]
eraṇḍanāgarayoḥ kvāthaḥ sāme'tiśastaḥ | [ŚGDīp zu ŚdhSaṃh, 2, 11, 53.1 36.2]
śūleṣu daśamūlena gomūtreṇa phalāmbunā | [ŚGDīp zu ŚdhSaṃh, 2, 11, 53.1 37.1]
yakṛti plīhni dātavyo gṛhakanyārkajaṃ payaḥ | [ŚGDīp zu ŚdhSaṃh, 2, 11, 53.1 37.2]
devadāruviḍaṅgena palāśena kṛmau mataḥ | [ŚGDīp zu ŚdhSaṃh, 2, 11, 53.1 38.1]
kuṣṭhe sampākanimbena saptaparṇāṭarūṣakaiḥ | [ŚGDīp zu ŚdhSaṃh, 2, 11, 53.1 38.2]
bhallātakena vākucyavṛndārkeṇāśanena ca | [ŚGDīp zu ŚdhSaṃh, 2, 11, 53.1 39.1]
madhurekṣurasaṃpākaiḥ abhīrūvaruṇena ca | [ŚGDīp zu ŚdhSaṃh, 2, 11, 53.1 39.2]
eraṇḍatṛṇapañcānāṃ mūlaiḥ śailūṣakena ca | [ŚGDīp zu ŚdhSaṃh, 2, 11, 53.1 40.1]
triphalena ca kartavyo mūlastambhe tridoṣaje | [ŚGDīp zu ŚdhSaṃh, 2, 11, 53.1 40.2]
aśmarīṣu ca sarvāsu mūtrāghāte viśeṣataḥ | [ŚGDīp zu ŚdhSaṃh, 2, 11, 53.1 41.1]
vṛkṣakṣīrāmṛtā drākṣā abhīrūdaśamūlakaiḥ | [ŚGDīp zu ŚdhSaṃh, 2, 11, 53.1 41.2]
vājigandhānvitairebhiḥ kṣayeṣu ca nigadyate | [ŚGDīp zu ŚdhSaṃh, 2, 11, 53.1 42.1]
amlapitte śatāvaryāḥ puṭā deyāśca sarvataḥ | [ŚGDīp zu ŚdhSaṃh, 2, 11, 53.1 42.2]
muṇḍikā śatamūlī ca citrāṅgakarikarṇakeśarājaistu | [ŚGDīp zu ŚdhSaṃh, 2, 11, 53.1 43.1]
madhukaguḍūcīmārkavamusalībhallātakaiḥ kalpe rasāyane nāgabalā hayagandhā gokarṇakavṛddhadārakāmalakī vājīkaraṇe vihitā vānarīśatamūlikā kṣurikā jñātvaivam | [ŚGDīp zu ŚdhSaṃh, 2, 11, 53.1 43.2]
rogaviśeṣānebhirvāratrayaṃ puṭena sthālīpāke adhikataḥ puruṣasvabhāvaṃ buddhimānkathitamapi hemamauṣadham ucitam upādeyam anyadapi | [ŚGDīp zu ŚdhSaṃh, 2, 11, 53.1 44]
yaḥ kalpakāmaḥ kurute ca lohaṃ sa sarvaśaṅkāparivarjitāṅgaḥ | [ŚGDīp zu ŚdhSaṃh, 2, 11, 53.1 45.1]
dviraṣṭavarṣākṛtireṣa nityaṃ jīveta pṛthivyāmamaropamānaḥ | [ŚGDīp zu ŚdhSaṃh, 2, 11, 53.1 45.2]
iti | [ŚGDīp zu ŚdhSaṃh, 2, 11, 53.1 45.3]
lohakalpaḥ samāptaḥ | [ŚGDīp zu ŚdhSaṃh, 2, 11, 53.1 46]
atha kiṭṭam | [ŚGDīp zu ŚdhSaṃh, 2, 11, 53.1 47]
gomūtratriphalākvāthe taptaṃ śodhyaṃ trisaptadhā | [ŚGDīp zu ŚdhSaṃh, 2, 11, 53.1 48.1]
svarṇādisarvalohānāṃ kiṭṭasya ca guṇāvaham | [ŚGDīp zu ŚdhSaṃh, 2, 11, 53.1 48.2]
iti lohādikiṭṭamāraṇam | [ŚGDīp zu ŚdhSaṃh, 2, 11, 53.1 48.3]
atha svarṇādidhātubhakṣaṇapramāṇam | [ŚGDīp zu ŚdhSaṃh, 2, 11, 53.1 49]
yavadvayaṃ prayoktavyaṃ hemaguñjāṣṭakāvadhi | [ŚGDīp zu ŚdhSaṃh, 2, 11, 53.1 50.1]
tāraṃ taddviguṇaṃ lohamanyat tattriguṇātmakam | [ŚGDīp zu ŚdhSaṃh, 2, 11, 53.1 50.2]
{ŚGDīp zu ŚdhSaṃh, 2, 11, 54.1}
athopadhātuśodhanaṃ māraṇam | [ŚGDīp zu ŚdhSaṃh, 2, 11, 54.1 1]
mākṣikaṃ svarṇamākṣikaṃ tutthaṃ tutthakam abhram abhrakaṃ nīlāñjanaṃ kṛṣṇāñjanam manaḥśilā ālakaḥ haritālakaḥ rasakaḥ kharparam | [ŚGDīp zu ŚdhSaṃh, 2, 11, 54.1 2]
ete sapta upadhātavo jñeyāḥ | [ŚGDīp zu ŚdhSaṃh, 2, 11, 54.1 3]
{ŚGDīp zu ŚdhSaṃh, 2, 11, 58.1}
yāvat pātraṃ lohitaṃ raktaṃ bhavati tāvat pacet | [ŚGDīp zu ŚdhSaṃh, 2, 11, 58.1 1]
tadā mākṣikaṃ śuddhimṛcchati śuddhiṃ prāpnoti | [ŚGDīp zu ŚdhSaṃh, 2, 11, 58.1 2]
ṛ gatāvityasya ṛcchādeśe prayogaḥ | [ŚGDīp zu ŚdhSaṃh, 2, 11, 58.1 3]
mākṣikaṃ kṛdbhūtaṃ napuṃsakatvāt | [ŚGDīp zu ŚdhSaṃh, 2, 11, 58.1 4]
atha māraṇam | [ŚGDīp zu ŚdhSaṃh, 2, 11, 58.1 5]
kulatthasyeti spaṣṭam anyat | [ŚGDīp zu ŚdhSaṃh, 2, 11, 58.1 6]
atha tāramākṣikaśodhanamāraṇam | [ŚGDīp zu ŚdhSaṃh, 2, 11, 58.1 7]
karkoṭī vandhyākarkoṭī meṣaśṛṅgī prasiddhā | [ŚGDīp zu ŚdhSaṃh, 2, 11, 58.1 8]
atha māraṇaṃ svarṇamākṣikavat | [ŚGDīp zu ŚdhSaṃh, 2, 11, 58.1 9]
{ŚGDīp zu ŚdhSaṃh, 2, 11, 59.2}
atha tutthaśodhanaṃ viṣṭhayeti | [ŚGDīp zu ŚdhSaṃh, 2, 11, 59.2 1]
granthāntare caivaṃ śodhanam | [ŚGDīp zu ŚdhSaṃh, 2, 11, 59.2 2.1]
ataḥ viṣṭhāsamaṃ tutthaṃ sakṣaudraṃ ṭaṃkaṇaṃ kṛtam | [ŚGDīp zu ŚdhSaṃh, 2, 11, 59.2 2.2]
trivāraṃ puṭitaṃ śuddhaṃ vāntibhrāntivivarjanam | [ŚGDīp zu ŚdhSaṃh, 2, 11, 59.2 2.3]
{ŚGDīp zu ŚdhSaṃh, 2, 11, 61.1}
kṛṣṇābhrakamiti | [ŚGDīp zu ŚdhSaṃh, 2, 11, 61.1 1]
nanu granthāntare caturvidham abhrakamuktaṃ tadyathā | [ŚGDīp zu ŚdhSaṃh, 2, 11, 61.1 2.1]
pinākaṃ darduraṃ nāgaṃ vajraṃ ceti caturvidham | [ŚGDīp zu ŚdhSaṃh, 2, 11, 61.1 2.2]
tat puṃnapuṃsakaṃ jñeyaṃ pratyekaṃ tatra lakṣaṇaiḥ | [ŚGDīp zu ŚdhSaṃh, 2, 11, 61.1 2.3]
vaṅgasenādayas trividham āhuḥ | [ŚGDīp zu ŚdhSaṃh, 2, 11, 61.1 3.1]
vajraṃ bhekavapuḥ kṛṣṇābhrakaṃ ca trividhaṃ matam | [ŚGDīp zu ŚdhSaṃh, 2, 11, 61.1 3.2]
tataḥ kṛṣṇaṃ samādāya pācayetkāṃjike śubhe | [ŚGDīp zu ŚdhSaṃh, 2, 11, 61.1 3.3]
iti | [ŚGDīp zu ŚdhSaṃh, 2, 11, 61.1 3.4]
etadvivṛṇoti trivikramaḥ | [ŚGDīp zu ŚdhSaṃh, 2, 11, 61.1 4]
tataḥ kṛṣṇaṃ samādāyetyanena kṛṣṇatvasāmyād vajrakṛṣṇābhrayor grahaṇam | [ŚGDīp zu ŚdhSaṃh, 2, 11, 61.1 5]
bhekavapuḥ haritapītādivarṇaṃ tyājyam | [ŚGDīp zu ŚdhSaṃh, 2, 11, 61.1 6]
ataḥ śārṅgadhareṇa kṛṣṇasyaiva grahaṇaṃ kṛtam | [ŚGDīp zu ŚdhSaṃh, 2, 11, 61.1 7]
{ŚGDīp zu ŚdhSaṃh, 2, 11, 69.1}
athānyaprakāraḥ | [ŚGDīp zu ŚdhSaṃh, 2, 11, 69.1 1]
puṭe saṃpuṭe puṭatrayaṃ deyam | [ŚGDīp zu ŚdhSaṃh, 2, 11, 69.1 2]
balā prasiddhā | [ŚGDīp zu ŚdhSaṃh, 2, 11, 69.1 3]
spaṣṭamanyat | [ŚGDīp zu ŚdhSaṃh, 2, 11, 69.1 4]
ity abhrakamāraṇam | [ŚGDīp zu ŚdhSaṃh, 2, 11, 69.1 5.1]
{ŚGDīp zu ŚdhSaṃh, 2, 11, 72.1}
atha gairikakāsīsaṭaṅkaṇavarāṭakāśaṅkhatorīśodhanaṃ sugamam | [ŚGDīp zu ŚdhSaṃh, 2, 11, 72.1 1]
evaṃ nīlāñjanaprakāreṇa jambīrabhāvanayetyarthaḥ | [ŚGDīp zu ŚdhSaṃh, 2, 11, 72.1 2]
gairikaṃ prasiddhaṃ kāsīsaṃ prasiddhaṃ ṭaṅkaṇaṃ kṣāraḥ varāṭikā śaṅkhaṃ torī sphaṭikā kaṅkuṣṭhaṃ cokaniryāsaḥ | [ŚGDīp zu ŚdhSaṃh, 2, 11, 72.1 3]
{ŚGDīp zu ŚdhSaṃh, 2, 11, 73.1}
pacettryahamiti | [ŚGDīp zu ŚdhSaṃh, 2, 11, 73.1 1]
anye evamāhuḥ | [ŚGDīp zu ŚdhSaṃh, 2, 11, 73.1 2.1]
jayantīrasasampiṣṭā śilā śudhyati gharmaṇā | [ŚGDīp zu ŚdhSaṃh, 2, 11, 73.1 2.2]
viṣaghnī ca tridoṣaghnī sā śuddhā parikīrtitā | [ŚGDīp zu ŚdhSaṃh, 2, 11, 73.1 2.3]
{ŚGDīp zu ŚdhSaṃh, 2, 11, 75.1}
kaṇaśaḥ khaṇḍaśastālaṃ haritālacūrṇaṃ kalicūrṇasahitakāñjike kṣipet | [ŚGDīp zu ŚdhSaṃh, 2, 11, 75.1 1]
dolāpātre yāmaṃ pacet haṇḍikāyāṃ kāṣṭhaṃ dattvā kāṣṭhe lambamānāṃ poṭṭalikāṃ sthāpayet | [ŚGDīp zu ŚdhSaṃh, 2, 11, 75.1 2]
idaṃ dolāyantram | [ŚGDīp zu ŚdhSaṃh, 2, 11, 75.1 3]
spaṣṭamanyat | [ŚGDīp zu ŚdhSaṃh, 2, 11, 75.1 4]
{ŚGDīp zu ŚdhSaṃh, 2, 11, 76.1}
rasakaṃ kharparam | [ŚGDīp zu ŚdhSaṃh, 2, 11, 76.1 1]
{ŚGDīp zu ŚdhSaṃh, 2, 11, 78.2}
atha sattvanirgamaḥ | [ŚGDīp zu ŚdhSaṃh, 2, 11, 78.2 1]
dhamanadravyāt lākṣādayaḥ pratyekamaṣṭamāṃśāḥ ṭaṅkaṇaṃ caturthāṃśamiti granthāntarāt | [ŚGDīp zu ŚdhSaṃh, 2, 11, 78.2 2]
dhamanāddhātava iti nirukteḥ | [ŚGDīp zu ŚdhSaṃh, 2, 11, 78.2 3]
abhrādisatvadravyāṇi tena nāgatāmrādidravyāṇi grāhyāṇi | [ŚGDīp zu ŚdhSaṃh, 2, 11, 78.2 4]
mīnāḥ kṣudramatsyāḥ | [ŚGDīp zu ŚdhSaṃh, 2, 11, 78.2 5]
yavatiktā sarpākṣī | [ŚGDīp zu ŚdhSaṃh, 2, 11, 78.2 6]
yadvā yavaḥ prasiddhaḥ | [ŚGDīp zu ŚdhSaṃh, 2, 11, 78.2 7]
tiktā kaṭukī | [ŚGDīp zu ŚdhSaṃh, 2, 11, 78.2 8]
{ŚGDīp zu ŚdhSaṃh, 2, 11, 83.1}
athetyanantaraṃ śārṅgadharānuktamapi ratnasaṃkhyām āha tatra pañca navaratnāni bhavanti tānyāha | [ŚGDīp zu ŚdhSaṃh, 2, 11, 83.1 1.1]
pañcaratnāni mukhyāni uparatnacatuṣṭayam | [ŚGDīp zu ŚdhSaṃh, 2, 11, 83.1 1.2]
vajraṃ muktāphalaṃ caiva pravālaṃ mārkataṃ tathā | [ŚGDīp zu ŚdhSaṃh, 2, 11, 83.1 1.3]
puṣparāgaṃ nīlavajraṃ gomedaṃ ca viḍūryakam | [ŚGDīp zu ŚdhSaṃh, 2, 11, 83.1 2.1]
navaratnāni caitāni śodhayenmārayedbhiṣak | [ŚGDīp zu ŚdhSaṃh, 2, 11, 83.1 2.2]
iti | [ŚGDīp zu ŚdhSaṃh, 2, 11, 83.1 3]
vajraṃ hīrakaṃ pravālaṃ vidrumaṃ marakataḥ taddharitavarṇaṃ puṣparāgaṃ campakahemavarṇābhaṃ nīlam indranīlaṃ nīlavarṇaṃ vaiḍūryakaṃ vaidūryamaṇirbiḍālanetravarṇaṃ nīlapītavarṇam | [ŚGDīp zu ŚdhSaṃh, 2, 11, 83.1 4]
atha vajraśodhanaṃ vyāghrīkandaṃ guharīkandam iti śodhanam | [ŚGDīp zu ŚdhSaṃh, 2, 11, 83.1 5]
atha māraṇam | [ŚGDīp zu ŚdhSaṃh, 2, 11, 83.1 6]
kharo gardabhaḥ | [ŚGDīp zu ŚdhSaṃh, 2, 11, 83.1 7]
matkuṇaḥ khaṭvamallaḥ | [ŚGDīp zu ŚdhSaṃh, 2, 11, 83.1 8]
anyadapi hiṃgviti | [ŚGDīp zu ŚdhSaṃh, 2, 11, 83.1 9]
anyacca sugamam | [ŚGDīp zu ŚdhSaṃh, 2, 11, 83.1 10]
{ŚGDīp zu ŚdhSaṃh, 2, 11, 88.1}
atha vaikrāntamāraṇam | [ŚGDīp zu ŚdhSaṃh, 2, 11, 88.1 1]
vaikrāntaṃ vikṛtimāpannaṃ hīrakaṃ hīrakajātiviśeṣaḥ | [ŚGDīp zu ŚdhSaṃh, 2, 11, 88.1 2]
kapha iti ratnaparīkṣakāḥ prāñcaḥ | [ŚGDīp zu ŚdhSaṃh, 2, 11, 88.1 3]
meṣadugdhī prasiddhā | [ŚGDīp zu ŚdhSaṃh, 2, 11, 88.1 4]
{ŚGDīp zu ŚdhSaṃh, 2, 11, 92.1}
atha śeṣaratnaśodhanamāraṇam | [ŚGDīp zu ŚdhSaṃh, 2, 11, 92.1 1]
jayantīsvarasena dolāyantre maṇikādīni svedayet | [ŚGDīp zu ŚdhSaṃh, 2, 11, 92.1 2]
maṇiḥ sūryacandrakāntādimaṇiḥ | [ŚGDīp zu ŚdhSaṃh, 2, 11, 92.1 3]
yadvā maṇiḥ | [ŚGDīp zu ŚdhSaṃh, 2, 11, 92.1 4]
tathā ca | [ŚGDīp zu ŚdhSaṃh, 2, 11, 92.1 5.1]
bhramaraśikhikaṇṭhavarṇaśikhāsamaprabho bhujaṅgānāṃ bhavati maṇiḥ kila mūrdhapriyo'narghyaguṇaḥ sa vijñeyaḥ | [ŚGDīp zu ŚdhSaṃh, 2, 11, 92.1 5.2]
iti | [ŚGDīp zu ŚdhSaṃh, 2, 11, 92.1 5.3]
pravālaṃ vidrumam | [ŚGDīp zu ŚdhSaṃh, 2, 11, 92.1 6]
atha māraṇaṃ taṇḍulīyakaḥ meghanādaḥ śākaḥ stanyena strīdugdhena uktamākṣikavat svarṇamākṣikavat māraṇaṃ jambīrarasādau | [ŚGDīp zu ŚdhSaṃh, 2, 11, 92.1 7]
{ŚGDīp zu ŚdhSaṃh, 2, 11, 93.2}
atha śilājatuśodhanam | [ŚGDīp zu ŚdhSaṃh, 2, 11, 93.2 1]
grīṣme grīṣmakāle taptaśilācyutaṃ śilājatu samānīya yathā bhūmau na patati godugdhādibhirmardayet śudhyatīti | [ŚGDīp zu ŚdhSaṃh, 2, 11, 93.2 2]
atha bhūmipatitasya śodhanaṃ mukhyam | [ŚGDīp zu ŚdhSaṃh, 2, 11, 93.2 3]
uttamaśilājatupāṣāṇaṃ sūkṣmakhaṇḍaprakalpitaṃ kṛtam atyuṣṇapānīye nikṣipya yāmaikaṃ sthāpayet | [ŚGDīp zu ŚdhSaṃh, 2, 11, 93.2 4]
mardayitvā tannīraṃ vastragālitaṃ gṛhṇīyāt mṛtpātre sthāpayitvā ātape dhārayet | [ŚGDīp zu ŚdhSaṃh, 2, 11, 93.2 5]
granthāntare lohapātre niṣkāsanamuktam | [ŚGDīp zu ŚdhSaṃh, 2, 11, 93.2 6]
catvāri pātrāṇyasitāyasānītyuktatvāt | [ŚGDīp zu ŚdhSaṃh, 2, 11, 93.2 7]
uparisthe yat ghanaṃ tat anyapātre kṣipet | [ŚGDīp zu ŚdhSaṃh, 2, 11, 93.2 8]
tatra jalaṃ dattvā tasmādanyasmin evaṃ dvimāsābhyāṃ jyeṣṭhāṣāḍhābhyāṃ niḥsārayet tato vahnikṣiptau liṅgopamaṃ liṅgākāraṃ bhavet tadā kāryakṣamaṃ kāryasādhakaṃ bhūyāditi parīkṣā | [ŚGDīp zu ŚdhSaṃh, 2, 11, 93.2 9]
spaṣṭamanyat | [ŚGDīp zu ŚdhSaṃh, 2, 11, 93.2 10]
{ŚGDīp zu ŚdhSaṃh, 2, 11, 101.1}
aṅgārair vibhītakāṅgārais triphalākvāthair maṇḍūradviguṇaḥ | [ŚGDīp zu ŚdhSaṃh, 2, 11, 101.1 1]
{ŚGDīp zu ŚdhSaṃh, 2, 11, 104.2}
atha kṣārakalpanā | [ŚGDīp zu ŚdhSaṃh, 2, 11, 104.2 1]
kṣīravṛkṣasya kāṣṭhāni apāmārgaciñcākadalīpalāśasehuṇḍacitrakaśigrūkaṇṭakārīprabhṛtīni | [ŚGDīp zu ŚdhSaṃh, 2, 11, 104.2 2]
pradīpayet jvālayet acchaṃ nirmalaṃ jalaṃ lohapātre kvāthayet | [ŚGDīp zu ŚdhSaṃh, 2, 11, 104.2 3]
yastu cūrṇābhaḥ kṣāraḥ sa pratisāryaḥ maśakādau prayojyaḥ yastu kvāthavat dravarūpaḥ sthitaḥ sa gulmādau peyaḥ ityuktaṃ kṣāradvayam | [ŚGDīp zu ŚdhSaṃh, 2, 11, 104.2 4]
cūrṇalakṣaṇaṃ yuktakāryeṣu gulmādau cārayet | [ŚGDīp zu ŚdhSaṃh, 2, 11, 104.2 5]
tathāca vāgbhaṭaḥ | [ŚGDīp zu ŚdhSaṃh, 2, 11, 104.2 6.1]
peyaḥ kṣārāgnisādāśmagulmodarajarādiṣu | [ŚGDīp zu ŚdhSaṃh, 2, 11, 104.2 6.2]
yojyaḥ sākṣo masaścitrabāhyārśaḥkuṣṭhasuptiṣu | [ŚGDīp zu ŚdhSaṃh, 2, 11, 104.2 6.3]
{ŚGDīp zu ŚdhSaṃh, 2, 12, 1.2}
atha rasakalpanā | [ŚGDīp zu ŚdhSaṃh, 2, 12, 1.2 1]
pāradaḥ sarvarogāṇāṃ jvarādīnāṃ jetā | [ŚGDīp zu ŚdhSaṃh, 2, 12, 1.2 2]
tathā puṣṭikaraḥ smṛtaḥ | [ŚGDīp zu ŚdhSaṃh, 2, 12, 1.2 3]
sujñena tatsādhakena sādhitaḥ tadā dehalohayoḥ siddhaṃ kuryāt | [ŚGDīp zu ŚdhSaṃh, 2, 12, 1.2 4]
{ŚGDīp zu ŚdhSaṃh, 2, 12, 2.2}
atha pāradanāmānyāha rasendraḥ rasānāmindra adhyakṣaḥ rasendraḥ pāradaḥ | [ŚGDīp zu ŚdhSaṃh, 2, 12, 2.2 1]
rogādisamudrātpāradānāt pāradaḥ sūtaḥ | [ŚGDīp zu ŚdhSaṃh, 2, 12, 2.2 2]
svarṇādisiddhiprasavāt sūtaḥ | [ŚGDīp zu ŚdhSaṃh, 2, 12, 2.2 3]
harajaḥ harājjāta iti harajaḥ | [ŚGDīp zu ŚdhSaṃh, 2, 12, 2.2 4]
sūtakaḥ sūta eva sūtakaḥ svārthe kaḥ | [ŚGDīp zu ŚdhSaṃh, 2, 12, 2.2 5]
rasyata āsvādyate ṣaḍrasatvādrasaḥ | [ŚGDīp zu ŚdhSaṃh, 2, 12, 2.2 6]
mukundaḥ mukunmokṣaṃ dadātīti mukundaḥ | [ŚGDīp zu ŚdhSaṃh, 2, 12, 2.2 7]
{ŚGDīp zu ŚdhSaṃh, 2, 12, 4.1}
atha tāmrādidhātūnāṃ sūryādīnām adhiṣṭhānamāha sugamam | [ŚGDīp zu ŚdhSaṃh, 2, 12, 4.1 1]
āraḥ pittaliḥ nāgaḥ sīsakaḥ hema svarṇaṃ vaṅgaṃ raṅgaṃ tīkṣṇaṃ tīkṣṇalohaṃ kāntalohaṃ vṛttaloham | [ŚGDīp zu ŚdhSaṃh, 2, 12, 4.1 2]
{ŚGDīp zu ŚdhSaṃh, 2, 12, 13.1}
atha rasaśodhanam | [ŚGDīp zu ŚdhSaṃh, 2, 12, 13.1 1]
rājikā rasono lasunaḥ etayor mūṣāyāṃ rasaṃ pāradaṃ vibandhayet | [ŚGDīp zu ŚdhSaṃh, 2, 12, 13.1 2]
iti svedanam | [ŚGDīp zu ŚdhSaṃh, 2, 12, 13.1 3]
atha mardanam | [ŚGDīp zu ŚdhSaṃh, 2, 12, 13.1 4]
dinaikaṃ mardayet khalve iti | [ŚGDīp zu ŚdhSaṃh, 2, 12, 13.1 5]
kākamācī prasiddhā | [ŚGDīp zu ŚdhSaṃh, 2, 12, 13.1 6]
athānyair mardanaṃ mūrchanaṃ vā ityūrdhvapātanam | [ŚGDīp zu ŚdhSaṃh, 2, 12, 13.1 7]
{ŚGDīp zu ŚdhSaṃh, 2, 12, 17.2}
atha daradāt pāradānniṣkāsanam | [ŚGDīp zu ŚdhSaṃh, 2, 12, 17.2 1]
daradaṃ hiṅgulaḥ daradam ūrdhvaṃ pātayet ḍamaruyantre sūtavat | [ŚGDīp zu ŚdhSaṃh, 2, 12, 17.2 2]
spaṣṭamanyat | [ŚGDīp zu ŚdhSaṃh, 2, 12, 17.2 3]
{ŚGDīp zu ŚdhSaṃh, 2, 12, 21.1}
amī kālakūṭādayo nava viṣabhedāḥ prakīrtitāḥ kathitāḥ | [ŚGDīp zu ŚdhSaṃh, 2, 12, 21.1 1]
eṣāṃ lakṣaṇaṃ viṣaparīkṣakebhyo jñeyam | [ŚGDīp zu ŚdhSaṃh, 2, 12, 21.1 2]
atha upaviṣāṇyāha lāṅgalī kalihārī karavīrakaḥ aśvamārajaṭārasaḥ ahiphenam āphūkam etāḥ sapta upaviṣajātayaḥ | [ŚGDīp zu ŚdhSaṃh, 2, 12, 21.1 3]
etairmarditaḥ sūtaḥ chinnapakṣaḥ jāyate mukhaṃ dhātugrasanaśīlam ato dhātūn tvarayā grasate | [ŚGDīp zu ŚdhSaṃh, 2, 12, 21.1 4]
kālakūṭādīnāṃ dravaiḥ sapta sapta dinaṃ mardanaṃ prakṣālanaṃ ca | [ŚGDīp zu ŚdhSaṃh, 2, 12, 21.1 5]
{ŚGDīp zu ŚdhSaṃh, 2, 12, 23.2}
anyadapi mukhakaraṇam | [ŚGDīp zu ŚdhSaṃh, 2, 12, 23.2 1]
kṣāraḥ svarjīyavakṣārau rājī rājikā rasonaṃ laśunaṃ navasāro navasāgaraḥ śigruḥ śobhāñjanam | [ŚGDīp zu ŚdhSaṃh, 2, 12, 23.2 2]
dhātucaraṃ dhātugrasanaśāli | [ŚGDīp zu ŚdhSaṃh, 2, 12, 23.2 3]
{ŚGDīp zu ŚdhSaṃh, 2, 12, 24.2}
anyacca | [ŚGDīp zu ŚdhSaṃh, 2, 12, 24.2 1]
bindulīkīṭaiḥ kīṭaviśeṣaiḥ lavaṇaṃ saindhavam amlairnimbukādyaiḥ dhātughasmaraṃ dhātubhakṣakaṃ mukhaṃ jāyate | [ŚGDīp zu ŚdhSaṃh, 2, 12, 24.2 2]
{ŚGDīp zu ŚdhSaṃh, 2, 12, 29.1}
atha kacchapayantreṇa gandhakajāraṇamucyate | [ŚGDīp zu ŚdhSaṃh, 2, 12, 29.1 1]
tatrādau kacchapayantramāha atheti mṛtkuṇḍe nīraṃ nikṣipet tanmadhye mṛtkuṇḍapidhānaṃ śarāvakaṃ sthāpayet | [ŚGDīp zu ŚdhSaṃh, 2, 12, 29.1 2]
kiṃbhūtaṃ madhyaṃ mekhalayā yutaṃ tryaṅgulonnatā mṛdracitā mekhalā madhyaṃ cūrṇena lepayet | [ŚGDīp zu ŚdhSaṃh, 2, 12, 29.1 3]
tanmadhye pāradaṃ dattvā tulyagandhakacūrṇaṃ dattvā upari śarāvaṃ dattvā bhasmalavaṇamudrāḥ kāryāścaturbhir utpalaiḥ puṭet | [ŚGDīp zu ŚdhSaṃh, 2, 12, 29.1 4]
evaṃ ṣaḍguṇaṃ gandhaṃ jīryate | [ŚGDīp zu ŚdhSaṃh, 2, 12, 29.1 5]
gandhakasaṃge viṣaṃ ca deyam | [ŚGDīp zu ŚdhSaṃh, 2, 12, 29.1 6]
atra svarṇajāraṇaṃ noktaṃ granthāntarāllikhyate abījajīrṇasya māritasya doṣarūpatvāt | [ŚGDīp zu ŚdhSaṃh, 2, 12, 29.1 7.1]
tathāca | [ŚGDīp zu ŚdhSaṃh, 2, 12, 29.1 7.2]
ajīrṇaṃ śambhubījaṃ tu sūtakaṃ yastu jārayet | [ŚGDīp zu ŚdhSaṃh, 2, 12, 29.1 7.3]
brahmahā sa durācārī mama drohī maheśvari | [ŚGDīp zu ŚdhSaṃh, 2, 12, 29.1 7.4]
atha jāraṇam | [ŚGDīp zu ŚdhSaṃh, 2, 12, 29.1 8.1]
catuḥṣaṣṭyāṃśaṃ hemapatraṃ māyūramāyunā | [ŚGDīp zu ŚdhSaṃh, 2, 12, 29.1 8.2]
viliptaṃ taptakhalvasthaṃ rasaṃ dattvā vimardayet | [ŚGDīp zu ŚdhSaṃh, 2, 12, 29.1 8.3]
punarjambīratoyena grāse grāse tvayaṃ vidhiḥ | [ŚGDīp zu ŚdhSaṃh, 2, 12, 29.1 9.1]
śanaiḥ saṃsvedayedbhūyo baddhvā sampuṭakāñjike | [ŚGDīp zu ŚdhSaṃh, 2, 12, 29.1 9.2]
bhāṇḍike tridinaṃ sthāpya sūtaṃ jīrṇaṃ samuddharet | [ŚGDīp zu ŚdhSaṃh, 2, 12, 29.1 10.1]
adhikaṃ tolitaṃ cetsyātpunaḥ svedyaṃ samāvadhi | [ŚGDīp zu ŚdhSaṃh, 2, 12, 29.1 10.2]
dvātriṃśat ṣoḍaśāṣṭāṃśaṃ krameṇa vasujāraṇam | [ŚGDīp zu ŚdhSaṃh, 2, 12, 29.1 11.1]
rūpyādiṣu ca sattveṣu vidhirevaṃ paraṃ smṛtaḥ | [ŚGDīp zu ŚdhSaṃh, 2, 12, 29.1 11.2]
māyūramāyunā māyūrapittena ca hemapatraṃ susvarṇam | [ŚGDīp zu ŚdhSaṃh, 2, 12, 29.1 12]
{ŚGDīp zu ŚdhSaṃh, 2, 12, 34.2}
dhūmasāram aṅgāradhūmaṃ śuddhaṃ pāradaṃ torī gurjaradeśodbhavā sphaṭikā yā raktavarṇā bhavati | [ŚGDīp zu ŚdhSaṃh, 2, 12, 34.2 1]
gandhakaṃ śuddhaṃ navasādaraṃ navasāgaram | [ŚGDīp zu ŚdhSaṃh, 2, 12, 34.2 2]
etatsarvaṃ samam | [ŚGDīp zu ŚdhSaṃh, 2, 12, 34.2 3]
spaṣṭam anyat | [ŚGDīp zu ŚdhSaṃh, 2, 12, 34.2 4]
{ŚGDīp zu ŚdhSaṃh, 2, 12, 38.1}
tathāparaṃ ca | [ŚGDīp zu ŚdhSaṃh, 2, 12, 38.1 1]
apāmārga ūrdhvakaṇṭakaḥ malayūdugdhaṃ kāṣṭhodumbarikādugdhaṃ droṇapuṣpī prasiddhā tatpuṣpāṇi viḍaṅgam irimedo viṭkhadiraḥ cūrṇam etaccūrṇam ūrdhvordhvaṃ dīyate spaṣṭamanyat | [ŚGDīp zu ŚdhSaṃh, 2, 12, 38.1 2]
{ŚGDīp zu ŚdhSaṃh, 2, 12, 40.2}
anyacca | [ŚGDīp zu ŚdhSaṃh, 2, 12, 40.2 1]
kāṣṭhodumbarikā prasiddhā | [ŚGDīp zu ŚdhSaṃh, 2, 12, 40.2 2]
{ŚGDīp zu ŚdhSaṃh, 2, 12, 41.2}
anyacca | [ŚGDīp zu ŚdhSaṃh, 2, 12, 41.2 1]
nāgavallīti spaṣṭam | [ŚGDīp zu ŚdhSaṃh, 2, 12, 41.2 2]
{ŚGDīp zu ŚdhSaṃh, 2, 12, 44.2}
jvālāmukhī prasiddhā | [ŚGDīp zu ŚdhSaṃh, 2, 12, 44.2 1]
{ŚGDīp zu ŚdhSaṃh, 2, 12, 50.1}
pāradaṃ śuddhaṃ rasakaṃ kharparaṃ tālaṃ tutthaṃ śuddhaṃ ṭaṅkaṇaṃ saubhāgyakṣāraṃ kāravellī śākaviśeṣaḥ | [ŚGDīp zu ŚdhSaṃh, 2, 12, 50.1 1]
tāmrapātraṃ gomūtrapañcāmṛtādau śuddham | [ŚGDīp zu ŚdhSaṃh, 2, 12, 50.1 2]
spaṣṭamanyat | [ŚGDīp zu ŚdhSaṃh, 2, 12, 50.1 3]
pathyaṃ dugdhaudanaṃ mudgaṃ vā | [ŚGDīp zu ŚdhSaṃh, 2, 12, 50.1 4]
{ŚGDīp zu ŚdhSaṃh, 2, 12, 55.2}
tāmraṃ mṛtaṃ vajrī sehuṇḍabhedaḥ dantī jayapālamūlaṃ trivṛnniśothaḥ māṣamātraṃ siddhaṃ rasaṃ pañcāśanmaricaṃ guḍaṃ gadyāṇakaṃ ṣaṇmāṣakaṃ tulasīdalapalaṃ dvayaṃ dvigadyāṇakam etatpramāṇaṃ tridinaṃ kṛtvā bhakṣayet | [ŚGDīp zu ŚdhSaṃh, 2, 12, 55.2 1]
yadvā saptadinam auṣadhabāhulyāt | [ŚGDīp zu ŚdhSaṃh, 2, 12, 55.2 2]
{ŚGDīp zu ŚdhSaṃh, 2, 12, 58.2}
rasāt pāradāt śuddhāt bhāgaikaḥ elīyaḥ elavālukaṃ pippalī śivā harītakī ākārakarabhaḥ ākallakaḥ gandho gandhakaḥ kaṭutailena drāvayitvā śodhitaḥ indravāruṇyāḥ phalāni amī elīyādayaḥ caturbhāgāḥ pratyekaṃ punaḥ indravāruṇikārasaiḥ mardayet māṣamātrāṃ vaṭīṃ khādet | [ŚGDīp zu ŚdhSaṃh, 2, 12, 58.2 1]
indravāruṇikāphalaṃ śuṣkaṃ cūrṇaṃ kāryam | [ŚGDīp zu ŚdhSaṃh, 2, 12, 58.2 2]
{ŚGDīp zu ŚdhSaṃh, 2, 12, 86.1}
śuddhaḥ sūtaḥ pāradaḥ bhāgadvayamiti ṭaṅkadvayaṃ karṣadvayaṃ tathā gandhakasya śuddhasya dvau bhāgau tayoḥ pāradagandhakayoḥ kajjalikāṃ kuryāt | [ŚGDīp zu ŚdhSaṃh, 2, 12, 86.1 1]
sūtāt caturguṇeṣu aṣṭabhāgeṣu kapardeṣu kṣipet bhāgaikaṃ ṭaṅkaṇaṃ saubhāgyaṃ dattvā gokṣīreṇa mardayitvā varāṭānāṃ mukhaṃ mudrayet śaṃkhasya śaṃkhānām aṣṭau bhāgān śarāvamadhye varāṭakānām adha ūrdhvaṃ dattvā mudrāṃ vidhāya gajapuṭe pacet kapardo varāṭakaḥ | [ŚGDīp zu ŚdhSaṃh, 2, 12, 86.1 2]
puṭasyāntaḥ saṃpuṭasyāntaḥ sarvaṃ kṣipet cūrṇaṃ kajjalīcūrṇaṃ talliptaśarāvayoḥ saṃpuṭasyāntaḥ madhye ṣaḍguñjāsaṃmite rasaṃ siddham ekonatriṃśat ūṣaṇairmaricairdeyaṃ vātaroge ghṛtena dadyāt | [ŚGDīp zu ŚdhSaṃh, 2, 12, 86.1 3]
śapharī kṣudramatsyaḥ | [ŚGDīp zu ŚdhSaṃh, 2, 12, 86.1 4]
pathyavarge hi tasya gṛhītatvāt | [ŚGDīp zu ŚdhSaṃh, 2, 12, 86.1 5]
varo matsyeṣu rohita iti suśrutokteḥ | [ŚGDīp zu ŚdhSaṃh, 2, 12, 86.1 6]
ayuktanidrāṃ divājanyā jayā vijayā taccūrṇaṃ kolamajjāṃ badaramajjāṃ kaṇā pippalī barhirmayūrastatpakṣabhasma | [ŚGDīp zu ŚdhSaṃh, 2, 12, 86.1 7]
{ŚGDīp zu ŚdhSaṃh, 2, 12, 96.2}
bhūrjapatravat tanu sūkṣmaṃ yathā syāttathā hemnaḥ suvarṇasya patrāṇi kārayet | [ŚGDīp zu ŚdhSaṃh, 2, 12, 96.2 1]
tāni sūtena śuddhapāradena tulyāni khalve kṛtvā mardayet | [ŚGDīp zu ŚdhSaṃh, 2, 12, 96.2 2]
kāñcanārastadrasena jvālāmukhī jayantī tadrasena vā lāṅgalyā kalihāryā vā rasena yāvat piṣṭikā bhavati tato hemnaścaturthāṃśaṃ ṭaṅkaṇaṃ saubhāgyapiṣṭamauktikacūrṇaṃ hema dviguṇam āvapet melayet teṣu sarvasamaṃ svarṇādisamaṃ gandhaṃ gandhakaṃ kṣipet śuddhaṃ teṣāṃ sarveṣāṃ golaṃ vāsobhirveṣṭayitvā śoṣayitvā ca dhārayet | [ŚGDīp zu ŚdhSaṃh, 2, 12, 96.2 3]
kutra śarāvasaṃpuṭasya ante madhye tatra mudrāṃ pradāpayet lavaṇapūrite bhāṇḍe taṃ saṃpuṭaṃ dhārayet | [ŚGDīp zu ŚdhSaṃh, 2, 12, 96.2 4]
mudrāṃ dattvā śoṣayitvā bahubhirgomayaiḥ puṭet cullyāṃ vā agniṃ dāpayet tataḥ śīte samākṛṣya gandhasūtaṃ samaṃ golakaṃ samaṃ kṣipet pūrvavat khalve piṣṭvā gajapuṭe pacet svāṅgaśītaṃ guñjāyugmam atra yojayet | [ŚGDīp zu ŚdhSaṃh, 2, 12, 96.2 5]
aṣṭābhiḥ maricairvā tribhiḥ sarpiṣā ghṛtena madhunā vā doṣāpekṣayā deyā | [ŚGDīp zu ŚdhSaṃh, 2, 12, 96.2 6]
pathyaṃ lokanāthasamam | [ŚGDīp zu ŚdhSaṃh, 2, 12, 96.2 7.1]
svacchamanāḥ punaḥ śuciḥ pavitro rogī ayaṃ mṛgāṅkaḥ śleṣmādīn hanyāt mṛgāṅkaścandras tannāmā mṛtāmayatvādroganāśakaḥ | [ŚGDīp zu ŚdhSaṃh, 2, 12, 96.2 8]
yadvā pūrve mṛgāṅke ca kṣayarogatvāt pūrvaṃ dattastasmādayaṃ mṛgāṅkaḥ | [ŚGDīp zu ŚdhSaṃh, 2, 12, 96.2 9]
kecit mṛtasvarṇena mṛtapāradena gaṃdhakaṃ ṭaṅkaṇaṃ muktācūrṇena mṛgāṅkasādhanamāhuḥ | [ŚGDīp zu ŚdhSaṃh, 2, 12, 96.2 10]
tacca yathā | [ŚGDīp zu ŚdhSaṃh, 2, 12, 96.2 11.1]
bhasmīkṛtasvarṇasamaṃ rasasya bhasmāsureṇāpi rasena tulyam | [ŚGDīp zu ŚdhSaṃh, 2, 12, 96.2 11.2]
dinauktikaṃ pādikaṭaṅkaṇaṃ ca jambīranīre vaṭakīkṛtaṃ tat | [ŚGDīp zu ŚdhSaṃh, 2, 12, 96.2 11.3]
mṛtakarpaṭair āvṛtavajrayantre pakvoditaṃ syāt kṣayajinmṛgāṅkaḥ | [ŚGDīp zu ŚdhSaṃh, 2, 12, 96.2 11.4]
rasarājasya asureśo gaṃdhakaḥ | [ŚGDīp zu ŚdhSaṃh, 2, 12, 96.2 12]
granthāntare kumudeśvaratvena kathitaḥ | [ŚGDīp zu ŚdhSaṃh, 2, 12, 96.2 13]
tathāca | [ŚGDīp zu ŚdhSaṃh, 2, 12, 96.2 14.1]
hemabhasma rasabhasma mauktikaṃ pāradaṃ kaṇakagandhakaṃ ca kuru sarvatulyakam | [ŚGDīp zu ŚdhSaṃh, 2, 12, 96.2 14.2]
kāñjikena parimardya golakaṃ mūṣayā ca pariveṣṭya pācayet | [ŚGDīp zu ŚdhSaṃh, 2, 12, 96.2 14.3]
uddharettamatha sampuṭāttataḥ siddhimeti kumudeśvaro rasaḥ | [ŚGDīp zu ŚdhSaṃh, 2, 12, 96.2 14.4]
pītamasya tu kaṇairmadhuplutai rājadugdhamatha yojayettathā | [ŚGDīp zu ŚdhSaṃh, 2, 12, 96.2 14.5]
pathyamatra ghṛtapācitopari kṣārahiṃgurahite himaṃ matam | [ŚGDīp zu ŚdhSaṃh, 2, 12, 96.2 14.6]
bhasmīkṛtasvarṇaṃ tolakaṃ mṛtapāradaṃ tolakaṃ mṛtamauktikaṃ tolakaṃ kāñjikena nimbūkena vā golaṃ kṛtvā mūṣābhyantare nirudhya lavaṇena pūrya haṇḍikāyāṃ madhye sthāpayitvā vahniṃ jvālayet | [ŚGDīp zu ŚdhSaṃh, 2, 12, 96.2 15]
śīte raktikaikāṃ madhunā khādet | [ŚGDīp zu ŚdhSaṃh, 2, 12, 96.2 16]
chāgadugdhaṃ pibet pathyaṃ yathoktaṃ kumudeśvara eva mṛgāṅkaḥ | [ŚGDīp zu ŚdhSaṃh, 2, 12, 96.2 17]
{ŚGDīp zu ŚdhSaṃh, 2, 12, 113.2}
rasasya śuddhapāradasya catvāro bhāgāḥ kanakasya svarṇasya tāvantaḥ spaṣṭamanyat | [ŚGDīp zu ŚdhSaṃh, 2, 12, 113.2 1]
{ŚGDīp zu ŚdhSaṃh, 2, 12, 117.2}
śāṇasaṃmitaḥ ṭaṃkaṇapramāṇaḥ śuddhaṃ sūtaṃ viṣaṃ gandhaṃ ceti dhattūrabījaṃ triśāṇaṃ sarvebhyo dviguṇā dvādaśa bhāgā hemāhvā hemakṣīrī tasya sthāne vyoṣaṃ trikaṭurityeke | [ŚGDīp zu ŚdhSaṃh, 2, 12, 117.2 1]
spaṣṭamanyat | [ŚGDīp zu ŚdhSaṃh, 2, 12, 117.2 2]
{ŚGDīp zu ŚdhSaṃh, 2, 12, 120.2}
daradaṃ hiṃgulaṃ vatsanābhaṃ viṣaṃ maricaṃ ṭaṅkaṇaṃ saubhāgyaṃ samabhāgaṃ cūrṇaṃ guñjaikaṃ deyam anupānaṃ kuṭajasya phalam indrayavaṃ tathā kuṭajatvacaṃ karṣamātraṃ madhunā deyaṃ gavyam ājyaṃ vā takram | [ŚGDīp zu ŚdhSaṃh, 2, 12, 120.2 1]
sugamam anyat | [ŚGDīp zu ŚdhSaṃh, 2, 12, 120.2 2]
{ŚGDīp zu ŚdhSaṃh, 2, 12, 127.1}
sugamam | [ŚGDīp zu ŚdhSaṃh, 2, 12, 127.1 1.1]
{ŚGDīp zu ŚdhSaṃh, 2, 12, 130.2}
tālaparṇī musalīraso deyaḥ | [ŚGDīp zu ŚdhSaṃh, 2, 12, 130.2 1]
pañcakolaśṛto vā kvātho deyaḥ | [ŚGDīp zu ŚdhSaṃh, 2, 12, 130.2 2]
kaphādhikāḥ sannipātāḥ | [ŚGDīp zu ŚdhSaṃh, 2, 12, 130.2 3]
{ŚGDīp zu ŚdhSaṃh, 2, 12, 136.1}
sugamam | [ŚGDīp zu ŚdhSaṃh, 2, 12, 136.1 1.1]
{ŚGDīp zu ŚdhSaṃh, 2, 12, 138.1}
nistvak tvacārahitaṃ jaipālaṃ daśaniṣkaṃ daśaṭaṅkaṃ maricaṃ pippalīmūlaṃ pāradaṃ gandhamūrchitaṃ pratiniṣkaṃ pratyekaṃ ṭaṅkam | [ŚGDīp zu ŚdhSaṃh, 2, 12, 138.1 1]
saptāhaṃ saptadinaṃ jambīrajair drāvair bhāvyam | [ŚGDīp zu ŚdhSaṃh, 2, 12, 138.1 2]
tadā vaṭī kāryā sā añjanena sannipātaṃ hanti | [ŚGDīp zu ŚdhSaṃh, 2, 12, 138.1 3]
{ŚGDīp zu ŚdhSaṃh, 2, 12, 140.2}
ṭaṅkaṇaṃ saubhāgyaṃ bharjitaṃ ca | [ŚGDīp zu ŚdhSaṃh, 2, 12, 140.2 1]
sugamam anyat | [ŚGDīp zu ŚdhSaṃh, 2, 12, 140.2 2]
{ŚGDīp zu ŚdhSaṃh, 2, 12, 142.2}
daradaṃ hiṅgulaṃ hemāhvā cokapatramātraṃ hiṅgulādyāḥ karṣamātraṃ dantībījaṃ tatsamaṃ godugdhena triguñjaṃ pibet | [ŚGDīp zu ŚdhSaṃh, 2, 12, 142.2 1]
spaṣṭam anyat | [ŚGDīp zu ŚdhSaṃh, 2, 12, 142.2 2]
{ŚGDīp zu ŚdhSaṃh, 2, 12, 153.1}
atha rājamṛgāṅko rasaḥ kṣayādau | [ŚGDīp zu ŚdhSaṃh, 2, 12, 153.1 1]
śilā manaḥśilā tālakaṃ haritālaṃ varāṭīḥ kapardikāstena pūrayet | [ŚGDīp zu ŚdhSaṃh, 2, 12, 153.1 2]
chāgīkṣīreṇa ṭaṅkaṇaṃ piṣṭvā mukhaṃ rundhayet | [ŚGDīp zu ŚdhSaṃh, 2, 12, 153.1 3]
punaḥ mṛdbhāṇḍe ruddhvā gajapuṭe pacet spaṣṭamanyat | [ŚGDīp zu ŚdhSaṃh, 2, 12, 153.1 4]
{ŚGDīp zu ŚdhSaṃh, 2, 12, 162.1}
śuddhaṃ sūtaṃ pāradaṃ bhāgaikaṃ dvidhā dvibhāgaṃ gandhakaṃ tīkṣṇacūrṇaṃ dvayoḥ samaṃ tribhāgaṃ bhṛṅgajo bhṛṅgarājaḥ kākamācī prasiddhā kuraṇṭaḥ pītavāsā | [ŚGDīp zu ŚdhSaṃh, 2, 12, 162.1 1]
muṇḍī punarnavā sahadevī amṛtā guḍūcī nīlapuṣpī parājitā nirguṇḍī citraṃ citrakaṃ teṣāṃ dravaiḥ sapta sapta bhāvanā deyā | [ŚGDīp zu ŚdhSaṃh, 2, 12, 162.1 2]
elā bṛhadelā niṣkadvayaṃ ṭaṅkadvayaṃ bhakṣyam | [ŚGDīp zu ŚdhSaṃh, 2, 12, 162.1 3.1]
{ŚGDīp zu ŚdhSaṃh, 2, 12, 166.1}
sthālikāyantre dvihaṇḍikāsampuṭe kayacīyantre | [ŚGDīp zu ŚdhSaṃh, 2, 12, 166.1 1]
{ŚGDīp zu ŚdhSaṃh, 2, 12, 169.2}
tāpyaṃ svarṇamākṣikaṃ śuddhaṃ pathyā harītakī agnimanthaḥ araṇī nirguṇḍī prasiddhā ṭaṅkaṇaṃ saubhāgyaṃ tacca bharjitaṃ viṣaṃ śuddhaṃ dviguñjaṃ bhakṣayet rāsnādikvāthānupānaṃ vā | [ŚGDīp zu ŚdhSaṃh, 2, 12, 169.2 1]
vātāriḥ eraṇḍamūlam | [ŚGDīp zu ŚdhSaṃh, 2, 12, 169.2 2]
{ŚGDīp zu ŚdhSaṃh, 2, 12, 171.2}
sugamam | [ŚGDīp zu ŚdhSaṃh, 2, 12, 171.2 1.1]
{ŚGDīp zu ŚdhSaṃh, 2, 12, 174.2}
mṛtaṃ tāmram ajākṣīraṃ tulyaṃ pācyaṃ tolakamitaṃ dugdhaṃ tulyād aṣṭaguṇam adhikaṃ deyam anyathā pākaḥ samyagbhavati | [ŚGDīp zu ŚdhSaṃh, 2, 12, 174.2 1]
gatadravaistu tāmraṃ śuddhasūtaṃ gandhakaṃ ca samaṃ tolakaṃ vālukāyantre pācyam | [ŚGDīp zu ŚdhSaṃh, 2, 12, 174.2 2]
haṇḍikāyāṃ golakaṃ sthāpya upari śarāvakaṃ dattvā mudrā deyā uparivālukāṃ dattvā mudrāṃ dāpayet | [ŚGDīp zu ŚdhSaṃh, 2, 12, 174.2 3]
idaṃ vālukāyantram | [ŚGDīp zu ŚdhSaṃh, 2, 12, 174.2 4]
śeṣaṃ sugamam | [ŚGDīp zu ŚdhSaṃh, 2, 12, 174.2 5]
{ŚGDīp zu ŚdhSaṃh, 2, 12, 180.1}
atha mahātāleśvaro rasaḥ kuṣṭhādau | [ŚGDīp zu ŚdhSaṃh, 2, 12, 180.1 1]
tālaṃ haritālaṃ śuddhaṃ tāpyaṃ svarṇamākṣikaṃ śuddham | [ŚGDīp zu ŚdhSaṃh, 2, 12, 180.1 2]
śilā manaḥśilā sūtaṃ pāradaṃ saindhavaṃ ṭaṅkaṇaṃ saubhāgyaṃ bhūdhare kacchapayantre saṃpuṭe saṃpuṭodare śarāvasaṃpuṭamadhye etatsiddhaṃ rasaṃ ṣaṭpalaṃ gṛhītvā tatpaścādagnau melayet | [ŚGDīp zu ŚdhSaṃh, 2, 12, 180.1 3]
dvipalaṃ tāmraṃ catuḥpalaṃ lohabhasma jambīrāmlena mardyaṃ laghupuṭena vahnau saṃyojya triṃśadaṃśaṃ viṣaṃ melayet | [ŚGDīp zu ŚdhSaṃh, 2, 12, 180.1 4]
māhiṣājyena mahiṣīghṛtena niṣkārdhaṃ ṭaṅkārdhaṃ bhakṣayet | [ŚGDīp zu ŚdhSaṃh, 2, 12, 180.1 5]
vākucīcūrṇaṃ karṣamātram anulihet | [ŚGDīp zu ŚdhSaṃh, 2, 12, 180.1 6]
{ŚGDīp zu ŚdhSaṃh, 2, 12, 183.2}
bhasmasūtaṃ mṛtaṃ pāradaṃ tatsamo gandhaḥ gandhakaṃ mṛtāyaḥ mṛtalohaṃ mṛtatāmraṃ gugguluḥ mahānimba iti citrakaḥ prasiddhaḥ śilājatusattvam etatpratyekaṃ ṣoḍaśaśāṇaṃ catuḥṣaṣṭiśāṇaṃ mṛtam abhraṃ sarvaṃ madhvājyābhyāṃ viloḍayet | [ŚGDīp zu ŚdhSaṃh, 2, 12, 183.2 1]
snigdhabhāṇḍe sacikkaṇabhāṇḍe dhṛtaṃ māritaṃ khādet | [ŚGDīp zu ŚdhSaṃh, 2, 12, 183.2 2]
dviniṣkaṃ ṭaṅkam | [ŚGDīp zu ŚdhSaṃh, 2, 12, 183.2 3]
{ŚGDīp zu ŚdhSaṃh, 2, 12, 194.1}
piṭharīmadhye haṇḍikāmadhye tāmrapātreṇa sūtakāt triguṇena punaḥ adhomukhena pārśve tatpārśve bhasma utpalādijā jāritaṃ sthāpayet | [ŚGDīp zu ŚdhSaṃh, 2, 12, 194.1 1]
upari pātraṃ dattvā mudrayitvā tadupari gomayaṃ jalaṃ kiṃcit pradātavyaṃ yāmadvayaṃ cullyāṃ pacet | [ŚGDīp zu ŚdhSaṃh, 2, 12, 194.1 2]
spaṣṭamanyat | [ŚGDīp zu ŚdhSaṃh, 2, 12, 194.1 3]
atha citralepaḥ guñjāphalam agniścitrakastaccūrṇaṃ lepitaṃ śvetakuṣṭhanudbhavati | [ŚGDīp zu ŚdhSaṃh, 2, 12, 194.1 4]
śilā manaḥśilā apāmārgastadbhasmāpi liptaḥ śvitraṃ vināśayet | [ŚGDīp zu ŚdhSaṃh, 2, 12, 194.1 5]
{ŚGDīp zu ŚdhSaṃh, 2, 12, 200.2}
unmatto dhattūraḥ snuhī sehuṇḍabhedaḥ arkaḥ raviḥ viṣamuṣṭir mahānimbam | [ŚGDīp zu ŚdhSaṃh, 2, 12, 200.2 1]
hayāriḥ karavīraḥ | [ŚGDīp zu ŚdhSaṃh, 2, 12, 200.2 2]
pratyekena auṣadharasena dinaṃ dinaṃ mardyam evaṃ saptadinaṃ mardyaṃ vastraveṣṭitaṃ tadgolaṃ vālukāyantragaṃ ca svedyaṃ pācyamityarthaḥ | [ŚGDīp zu ŚdhSaṃh, 2, 12, 200.2 3]
devakāṣṭhaṃ devadāru spaṣṭam anyat | [ŚGDīp zu ŚdhSaṃh, 2, 12, 200.2 4]
{ŚGDīp zu ŚdhSaṃh, 2, 12, 203.2}
hemāhvā svarṇakṣīrī mūrchitaṃ sūtam | [ŚGDīp zu ŚdhSaṃh, 2, 12, 203.2 1]
spaṣṭam anyat | [ŚGDīp zu ŚdhSaṃh, 2, 12, 203.2 2]
{ŚGDīp zu ŚdhSaṃh, 2, 12, 207.2}
bhasmasūtaṃ mṛtaṃ kāntalohaṃ muṇḍo'pi lohaviśeṣaḥ | [ŚGDīp zu ŚdhSaṃh, 2, 12, 207.2 1]
tāpyaṃ śilā manaḥśilā vyoṣaṃ trikaṭu triphalā kolabījaṃ kapittham | [ŚGDīp zu ŚdhSaṃh, 2, 12, 207.2 2]
etatsarvaṃ tulyaṃ bhṛṅgarājena ekaviṃśatirbhāvayet niṣkaṃ ṭaṅkamātraṃ madhuyuktaṃ lihet | [ŚGDīp zu ŚdhSaṃh, 2, 12, 207.2 3]
spaṣṭamanyat | [ŚGDīp zu ŚdhSaṃh, 2, 12, 207.2 4]
{ŚGDīp zu ŚdhSaṃh, 2, 12, 212.2}
atha vahniraso jalodarādau śivā harītakī dviguṇā punaruktatvāt | [ŚGDīp zu ŚdhSaṃh, 2, 12, 212.2 1]
trivṛt nisotaḥ dantībījaṃ jaipālaṃ citrakaṃ prasiddham etat tribhāgaṃ pratyekam | [ŚGDīp zu ŚdhSaṃh, 2, 12, 212.2 2]
tryūṣaṇaṃ trikaṭu dantī jaṭā jīrakaṃ pratyekamaṣṭabhāgaṃ jayantī śākaviśeṣaḥ snuk sehuṇḍadugdhaṃ bhṛṅgaṃ mārkavaḥ vahniścitrakaḥ vātāritailam eraṇḍatailaṃ pratyekena rasena saptasaptavāraṃ bhāvyam | [ŚGDīp zu ŚdhSaṃh, 2, 12, 212.2 3]
{ŚGDīp zu ŚdhSaṃh, 2, 12, 215.1}
vajrī sehuṇḍaḥ | [ŚGDīp zu ŚdhSaṃh, 2, 12, 215.1 1]
śeṣaṃ sugamam | [ŚGDīp zu ŚdhSaṃh, 2, 12, 215.1 2]
{ŚGDīp zu ŚdhSaṃh, 2, 12, 217.2}
ṭaṅkaṇaṃ saubhāgyaṃ hāriṇaṃ śṛṅgaṃ svarṇaṃ mṛtaṃ śuddhaṃ tāmraṃ mṛtaṃ ruddhvā śarāvasaṃpuṭe vanopalaiḥ pacet | [ŚGDīp zu ŚdhSaṃh, 2, 12, 217.2 1]
spaṣṭam anyat | [ŚGDīp zu ŚdhSaṃh, 2, 12, 217.2 2]
{ŚGDīp zu ŚdhSaṃh, 2, 12, 221.2}
sugamam | [ŚGDīp zu ŚdhSaṃh, 2, 12, 221.2 1.1]
{ŚGDīp zu ŚdhSaṃh, 2, 12, 224.1}
vahniścitrakaḥ viṣamuṣṭiḥ mahānimbaphalaṃ kucelaṃ vā dvayorabhāve samudraphalaṃ vā deyam | [ŚGDīp zu ŚdhSaṃh, 2, 12, 224.1 1]
{ŚGDīp zu ŚdhSaṃh, 2, 12, 226.2}
sugamam | [ŚGDīp zu ŚdhSaṃh, 2, 12, 226.2 1.1]
{ŚGDīp zu ŚdhSaṃh, 2, 12, 229.2}
tālaṃ haritālaṃ kaṭukī etatsamaṃ mṛtasūtādyam aṣṭauṣadhaṃ cūrṇitam ebhiḥ punarnavādibhirbhāvayet | [ŚGDīp zu ŚdhSaṃh, 2, 12, 229.2 1]
punarnavā varṣābhūḥ devadālī nirguṇḍī taṇḍulīyakaṃ meghanādaḥ tiktakośātakī jālinī eṣāṃ drāvairdinaikaṃ mardayet | [ŚGDīp zu ŚdhSaṃh, 2, 12, 229.2 2]
punardugdhena mardayet | [ŚGDīp zu ŚdhSaṃh, 2, 12, 229.2 3]
māṣamātraṃ kṣaudrairlihet upari nimbapatrakvāthaṃ pibet | [ŚGDīp zu ŚdhSaṃh, 2, 12, 229.2 4]
eraṇḍanālena vāntiṃ kārayet | [ŚGDīp zu ŚdhSaṃh, 2, 12, 229.2 5]
kaphakṣayakāsādayo yānti | [ŚGDīp zu ŚdhSaṃh, 2, 12, 229.2 6]
{ŚGDīp zu ŚdhSaṃh, 2, 12, 233.1}
sūtaṃ mṛtaṃ pāradaṃ hāṭakaṃ svarṇaṃ vajraṃ hīrakaṃ mṛtamabhrakaṃ vā lohaṃ mākṣikaṃ svarṇamākṣikaṃ tālaṃ haritālaṃ nīlāñjanaṃ tutthaṃ śuddhaṃ māritaṃ tadabhāve tāmraṃ vā deyaṃ vamanabhayāt | [ŚGDīp zu ŚdhSaṃh, 2, 12, 233.1 1]
ahiphenam aphūkam etatsamaṃ vajrakṣāraiḥ vimardayet | [ŚGDīp zu ŚdhSaṃh, 2, 12, 233.1 2]
{ŚGDīp zu ŚdhSaṃh, 2, 12, 238.2}
kanakasya dhattūrabījasya aṣṭa śāṇāḥ aṣṭa ṭaṅkāḥ sūtaḥ śuddhaḥ dvādaśa ṭaṅkaḥ tāmraṃ mṛtaṃ dviśāṇam abhrakaṃ catuḥśāṇaṃ mākṣikaṃ mṛtaṃ dviśāṇaṃ vaṅgo mṛtaḥ dviśāṇaḥ sauvīraḥ añjanaṃ triśāṇaṃ lohaṃ mṛtam aṣṭaśāṇam | [ŚGDīp zu ŚdhSaṃh, 2, 12, 238.2 1]
viṣaṃ triśāṇaṃ lāṅgalī kalihārī palapramāṇā amlavetasādyaiḥ mṛdupuṭaṃ dadyāt | [ŚGDīp zu ŚdhSaṃh, 2, 12, 238.2 2]
punaḥ māṣamātro deyaḥ | [ŚGDīp zu ŚdhSaṃh, 2, 12, 238.2 3]
ārdrakarasena rasonarasena vā kilāsaṃ citrakuṣṭhāni visarpabhagandaraṃ jvaraṃ viṣam ajīrṇaṃ jayet etadrogaharo rasaḥ kanakasundaraḥ | [ŚGDīp zu ŚdhSaṃh, 2, 12, 238.2 4]
{ŚGDīp zu ŚdhSaṃh, 2, 12, 247.2}
pāradaḥ gandhakaḥ trikarṣau etau mṛtaṃ tāraṃ mṛtaṃ rūpyam | [ŚGDīp zu ŚdhSaṃh, 2, 12, 247.2 1]
abhraṃ abhrakaṃ vaṅgaṃ ahiḥ nāgaṃ sāraṃ lohaṃ ete ekaikakarṣakāḥ | [ŚGDīp zu ŚdhSaṃh, 2, 12, 247.2 2]
śigru śobhāñjanam jvālāmukhī jayantī taṇḍulīyakaḥ ebhir golakaṃ kṛtvā punarvastrairghṛtaṃ kācapātrasthaṃ lavaṇapūrite bhāṇḍe nyaset | [ŚGDīp zu ŚdhSaṃh, 2, 12, 247.2 3]
vahniṃ dadyāt | [ŚGDīp zu ŚdhSaṃh, 2, 12, 247.2 4]
yāmadvayam | [ŚGDīp zu ŚdhSaṃh, 2, 12, 247.2 5]
tataḥ punaḥ pravālacūrṇakarṣeṇa śāṇamātraviṣeṇa melayitvā kṛṣṇasarpasya garalairbhāvayet divasamekaṃ dinaṃ paścātsthālikāyāṃ haṇḍikāyāṃ ca kupīṃ niveśayet | [ŚGDīp zu ŚdhSaṃh, 2, 12, 247.2 6]
hemāhvā svarṇakṣīrī nīlinī aparājitā kuṭherakaḥ śvetatulasī devadālī | [ŚGDīp zu ŚdhSaṃh, 2, 12, 247.2 7]
madhūkaṃ guḍapuṣpaṃ jātī mālatī madanaphalaṃ spaṣṭamanyat | [ŚGDīp zu ŚdhSaṃh, 2, 12, 247.2 8]
{ŚGDīp zu ŚdhSaṃh, 2, 12, 252.2}
tāraṃ raupyaṃ mṛtaṃ mauktikaṃ muktāphalaṃ hema svarṇaṃ mṛtaṃ sāro mṛtalohaḥ ete pratyekabhāgikāḥ | [ŚGDīp zu ŚdhSaṃh, 2, 12, 252.2 1]
dvibhāgo gandhaḥ sūtaḥ pāradaḥ śuddhatribhāgaḥ | [ŚGDīp zu ŚdhSaṃh, 2, 12, 252.2 2]
etān kajjalīkṛtya kapitthaphalasvarasairmardya mṛgaśṛṅge sthāpayet | [ŚGDīp zu ŚdhSaṃh, 2, 12, 252.2 3]
mṛtkarpaṭaṃ dattvā madhyapuṭe puṭet | [ŚGDīp zu ŚdhSaṃh, 2, 12, 252.2 4]
balā prasiddhā tadrasaiḥ saptavelaṃ saptavāraṃ bhāvayet | [ŚGDīp zu ŚdhSaṃh, 2, 12, 252.2 5]
apāmārga ūrdhvakaṇṭakaḥ tadrasaistridhā bhāvayet | [ŚGDīp zu ŚdhSaṃh, 2, 12, 252.2 6]
lodhraṃ prasiddhaṃ prativiṣā ativiṣā mustaṃ nāgaraṃ dhātakīpuṣpāṇi indrayavaḥ amṛtā guḍūcī eṣāṃ svarasaiḥ pratyekaṃ tridhā bhāvanā syāt | [ŚGDīp zu ŚdhSaṃh, 2, 12, 252.2 7]
tadādisiddho māṣamātro deyaḥ | [ŚGDīp zu ŚdhSaṃh, 2, 12, 252.2 8]
madhunā tathā maricairapi māṣamātraiḥ sarvānatīsārān tathā sarvajāṃ grahaṇīṃ hanyāt | [ŚGDīp zu ŚdhSaṃh, 2, 12, 252.2 9]
{ŚGDīp zu ŚdhSaṃh, 2, 12, 259.1}
mṛtasūtaṃ mṛtapāradaṃ abhrakaṃ gandhakaṃ yavakṣāraṃ saubhāgyaṃ agnimantho vacā etāni sūtatulyāni kuryāt | [ŚGDīp zu ŚdhSaṃh, 2, 12, 259.1 1]
yāvat sūtaṃ pratyekabhāgaṃ mataḥ | [ŚGDīp zu ŚdhSaṃh, 2, 12, 259.1 2]
tato jayantyādibhirvimardayet | [ŚGDīp zu ŚdhSaṃh, 2, 12, 259.1 3]
trivāsaraṃ tridinaṃ tato golaṃ kṛtvā saṃśoṣya lohapātre kaṭāhikādau dhṛtvā upari śarāvaṃ dattvā mudrayet | [ŚGDīp zu ŚdhSaṃh, 2, 12, 259.1 4]
śanairyāmārdhaṃ vahniṃ kuryāt | [ŚGDīp zu ŚdhSaṃh, 2, 12, 259.1 5]
golakatulyāṃ prativiṣāṃ tathā mocarasaṃ dattvā kapitthādibhiḥ saptasapta bhāvayet | [ŚGDīp zu ŚdhSaṃh, 2, 12, 259.1 6]
vijayā bhaṅgā kapitthaṃ prasiddhaṃ tairdhātakyādibhirvāraikaṃ bhāvayet | [ŚGDīp zu ŚdhSaṃh, 2, 12, 259.1 7]
dhātakīpuṣpāṇi indrayavaḥ mustaṃ lodhraṃ bilvaṃ guḍūcī etaiḥ śāṇaṃ ṭaṅkaṃ madhunā lihet | [ŚGDīp zu ŚdhSaṃh, 2, 12, 259.1 8]
vahniścitrakaṃ śuṇṭhī biḍaṃ biḍalavaṇaṃ saindhavaṃ etadanupānaṃ pibet | [ŚGDīp zu ŚdhSaṃh, 2, 12, 259.1 9]
{ŚGDīp zu ŚdhSaṃh, 2, 12, 267.1}
tāraṃ raupyaṃ mṛtaṃ vajraṃ hīrakaṃ abhrakaṃ vā suvarṇaṃ mṛtaṃ gandhakaṃ sūtakaṃ śuddhaṃ tīkṣṇaṃ etāni kramavṛddhāni tāraṃ bhāgaikaṃ vajraṃ dvibhāgaṃ suvarṇaṃ tribhāgaṃ tāmraṃ caturbhāgaṃ sūtaṃ saptabhāgaṃ lohamaṣṭabhāgaṃ evaṃ arkadugdhairmardya kācakupyāṃ vālukāyantre pācayet | [ŚGDīp zu ŚdhSaṃh, 2, 12, 267.1 1]
tato'śvagandhādibhir mardya bhakṣayet | [ŚGDīp zu ŚdhSaṃh, 2, 12, 267.1 2]
arkadugdhaṃ yadyapi bhāvanādravye likhitaṃ tathāpi kumāryā sahaiva deyaṃ arkadugdhasya bhakṣaṇānucitatvāt | [ŚGDīp zu ŚdhSaṃh, 2, 12, 267.1 3]
vānarī kapikacchūḥ muśalī ikṣurā tālamūlī spaṣṭamanyat | [ŚGDīp zu ŚdhSaṃh, 2, 12, 267.1 4]
{ŚGDīp zu ŚdhSaṃh, 2, 12, 275.1}
atha kandarpasundaro rasaḥ | [ŚGDīp zu ŚdhSaṃh, 2, 12, 275.1 1]
sūtaḥ pāradaḥ vajraṃ hīrakaṃ vā abhrakaṃ ahiḥ sīsakaḥ muktā prasiddhā tāraṃ raupyaṃ mṛtaṃ hema svarṇaṃ mṛtaṃ sitābhrakaṃ śvetābhrakaṃ māritam etān karṣāṃśikān pratyekān irimedo viṭkhadiraḥ tena mardayet | [ŚGDīp zu ŚdhSaṃh, 2, 12, 275.1 2]
pravālo vidrumaḥ dvikarṣo gandhako dvikarṣaḥ | [ŚGDīp zu ŚdhSaṃh, 2, 12, 275.1 3]
aśvagandhāsvarasairmardyaḥ mṛgaśṛṅgake kṛtvā mṛdupuṭe pacet | [ŚGDīp zu ŚdhSaṃh, 2, 12, 275.1 4]
tato dhātakīrasairbhāvayet | [ŚGDīp zu ŚdhSaṃh, 2, 12, 275.1 5]
parūṣakaphalaviśeṣaḥ kaseruḥ prasiddhaḥ madhūkaṃ guḍapuṣpaḥ vānarī kapikacchūḥ eṣāṃ rasairbhāvayitvā śoṣayitvā vicūrṇayet | [ŚGDīp zu ŚdhSaṃh, 2, 12, 275.1 6]
elādikaiḥ pratyekaṃ śāṇamitairmiśrayet | [ŚGDīp zu ŚdhSaṃh, 2, 12, 275.1 7]
punaḥ kandarpasundaraṃ śāṇamitaṃ rātrau sitā dhātrī vidārikā eteṣāṃ karṣacūrṇena yutaṃ sarpiḥkarṣeṇa saṃyutaṃ khādet | [ŚGDīp zu ŚdhSaṃh, 2, 12, 275.1 8]
tasyānu dvipalaṃ kṣīraṃ pibet | [ŚGDīp zu ŚdhSaṃh, 2, 12, 275.1 9]
susthiramānasaḥ ramaṇī ramayet | [ŚGDīp zu ŚdhSaṃh, 2, 12, 275.1 10]
elā kṣudrailā patraṃ patrajaṃ vāṃśī rocanā lavaṅgaṃ agaru kesaraṃ mustaṃ mṛgamadaṃ kastūrī kṛṣṇā pippalī jalaṃ vālakaṃ candraḥ karpūraḥ sitā prasiddhā dhātrī āmalakī vidārīkandaṃ sarpirghṛtaṃ spaṣṭam anyat | [ŚGDīp zu ŚdhSaṃh, 2, 12, 275.1 11]
{ŚGDīp zu ŚdhSaṃh, 2, 12, 289.2}
śuddhaṃ rasendraṃ bhāgaikaṃ dvibhāgaṃ gandhakaṃ śuddhaṃ tayoḥ kajjalikāṃ kṛtvā tatra tīkṣṇabhavaṃ cūrṇaṃ sarvatulyaṃ kanyādrāvairmardayet tato golakaṃ kṛtvā eraṇḍapatrairveṣṭayitvā tāmrasampuṭe dhānyarāśau sthāpayet tataḥ kuṭhāracchinnādyair bhāvayet | [ŚGDīp zu ŚdhSaṃh, 2, 12, 289.2 1]
kuṭhārachinnā bisaṃ mṛṇālaṃ bhṛṅgo bhṛṅgarājaḥ kuraṇṭakaḥ pītavāsā nīlikā aparājitā alambuṣā muṇḍī varī śatāvarī | [ŚGDīp zu ŚdhSaṃh, 2, 12, 289.2 2]
