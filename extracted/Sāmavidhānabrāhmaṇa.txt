{SVidhB, 1, 1}
brahmā ha vai idam agre āsīt | [SVidhB, 1, 1 724582_1]
padārtha vivṛttiḥ | [SVidhB, 1, 1 724583_1]
tasya tejaḥ rasaḥ atyaricyata | [SVidhB, 1, 1 724584_1]
sa brahmā samabhavat | [SVidhB, 1, 1 724585_1]
sa tūṣṇīm manasā adhyāyat | [SVidhB, 1, 1 724586_1]
tasya yat manaḥ āsīt sa prajāpatiḥ abhavat | [SVidhB, 1, 1 724587_1]
tasmāt prājāpatyām manasā juhvati | [SVidhB, 1, 1 724588_1]
manaḥ hi prajāpatiḥ | [SVidhB, 1, 1 724589_1]
tasya dyauḥ śiraḥ āsīt uraḥ antarikṣam madhyam samudraḥ pṛthivī pādau | [SVidhB, 1, 1 724590_1]
sa vai idam viśvam bhūtam asṛjata | [SVidhB, 1, 1 724591_1]
tasya sāma upajīvanam prāyacchat | [SVidhB, 1, 1 724592_1]
upajīvanīyaḥ bhavati yaḥ evam veda | [SVidhB, 1, 1 724593_1]
tat yaḥ asau kruṣṭatamaḥ iva sāmnaḥ svaraḥ tam devāḥ upajīvanti yaḥ avareṣām prathamaḥ tam manuṣyāḥ yaḥ dvitīyaḥ tam gandharva apsarasaḥ yaḥ tṛtīyaḥ tam paśavaḥ yaḥ caturthaḥ tam pitaraḥ ye ca aṇḍeṣu śerate yaḥ pañcamaḥ tam asura rakṣāṃsi yaḥ antyaḥ tam oṣadhayaḥ vanaspatayaḥ yat ca anyat jagat | [SVidhB, 1, 1 724594_1]
tasmāt āhuḥ sāma eva annam iti | [SVidhB, 1, 1 724596_1]
sāma hi eṣām upajīvanam prāyacchet | [SVidhB, 1, 1 724597_1]
upajīvanīyaḥ bhavati yaḥ evam veda | [SVidhB, 1, 1 724598_1]
tasya ha vai etasya sāmnaḥ ṛc eva asthīni svaraḥ māṃsāni stobhāḥ lomāni | [SVidhB, 1, 1 724599_1]
yaḥ ha vai sāmnaḥ svam yaḥ suvarṇam veda svam ca ha vai sāmnaḥ suvarṇam ca bhavati | [SVidhB, 1, 1 724600_1]
svaraḥ vāva sāmnaḥ svam | [SVidhB, 1, 1 724600_2]
tat eva suvarṇam | [SVidhB, 1, 1 724600_3]
yaḥ ha vai sāmnaḥ pratiṣṭhām veda prati ha tiṣṭhati asmin ca loke amuṣmin ca | [SVidhB, 1, 1 724601_1]
vāc vāva sāmnaḥ pratiṣṭhā | [SVidhB, 1, 1 724602_1]
yat etat vāc iti ṛc eva sā | [SVidhB, 1, 1 724603_1]
ṛci sāma pratiṣṭhitam | [SVidhB, 1, 1 724604_1]
sa yadā gāyatram bṛhatyām gāyati bārhatam jagatyām jāgatam triṣṭubhi sama tām ca āpadyate | [SVidhB, 1, 1 724605_1]
tasmāt etat sāma iti āha | [SVidhB, 1, 1 724606_1]
samā u ha vai asmin chandāṃsi sāmyāt iti | [SVidhB, 1, 1 724607_1]
tat sāmnaḥ sāma tvam | [SVidhB, 1, 1 724607_2]
kruṣṭaḥ prājāpatyo brāhmo vā vaiśvadevo vādityānāṃ prathamaḥ sādhyānāṃ dvitīyo 'gnes tṛtīyo vāyoś caturthaḥ saumo mandro mitrāvaruṇayor atisvāryaḥ | [SVidhB, 1, 1 16]
te devāḥ prajāpatim upādhāvan | [SVidhB, 1, 1 724609_1]
te abruvan katham nu vayam svargam lokam iyāma iti | [SVidhB, 1, 1 724610_1]
tebhyaḥ etān yajña kratūn prāyacchat etaiḥ lokam eṣyatha iti | [SVidhB, 1, 1 724611_1]
taiḥ svargam lokam āyan | [SVidhB, 1, 1 724612_1]
svargam lokam eti yaḥ evam veda | [SVidhB, 1, 1 724613_1]
teṣām ahīyanta ajāḥ pṛśnayaḥ vaikhānasāḥ vasurociṣaḥ ye ca a pūtāḥ ye ca kāma īpsvaḥ | [SVidhB, 1, 1 724614_1]
te abruvan katham nu vayam svargam lokam iyāma iti | [SVidhB, 1, 1 724614_2]
tebhyaḥ etat svādhyāya adhyayanam prāyacchat tapaḥ ca etābhyām svargam lokam eṣyatha iti | [SVidhB, 1, 1 724614_3]
tābhyām svargam lokam āyan | [SVidhB, 1, 1 724615_1]
svargam lokam eti yaḥ evam veda yaḥ evam veda | [SVidhB, 1, 1 724616_1]
{SVidhB, 1, 2}
atha atas trīn kṛcchrān vyākhyāsyāmaḥ | [SVidhB, 1, 2 724617_1]
haviṣyān prātarāśān bhuktvā tisraḥ rātrīḥ na aśnīyāt | [SVidhB, 1, 2 724618_1]
atha aparam tri aham naktam bhuñjīta | [SVidhB, 1, 2 724619_1]
atha aparam tri aham na kaṃcana yācet | [SVidhB, 1, 2 724620_1]
atha aparam tri aham upavaset | [SVidhB, 1, 2 724621_1]
tiṣṭhet ahani rātrau āsīta kṣipra kāmaḥ | [SVidhB, 1, 2 724622_1]
satyam vadet | [SVidhB, 1, 2 724623_1]
anāryaiḥ na sambhāṣeta | [SVidhB, 1, 2 724624_1]
raurava yaudhājaye nityam prayuñjīta | [SVidhB, 1, 2 724625_1]
anusavanam udaka upasparśanam āpohiṣṭhīyābhiḥ | [SVidhB, 1, 2 724626_1]
atha udaka tarpaṇam | [SVidhB, 1, 2 724627_1]
namaḥ ahamāya mohamāya maṃhamāya dhūnvate tāpasāya punarvasave namaḥ namaḥ mauñjyāya aurmyāya saumyāya śamyāya śivāya namaḥ namaḥ pārāya supārāya mahāpārāya pāradāya pāravindāya namaḥ namaḥ puruṣāya supuruṣāya mahāpuruṣāya madhyamapuruṣāya uttamapuruṣāya brahmacāriṇe namaḥ namaḥ iti etat eva āditya upasthānam | [SVidhB, 1, 2 724633_1]
etāḥ eva ājya āhutayaḥ | [SVidhB, 1, 2 724634_1]
dvādaśa rātrasya ante sthālīpākam śrapayitvā tābhyaḥ devatābhyaḥ juhuyāt agnaye svāhā somāya svāhā agnīṣomābhyām indra agnibhyām indrāya viśvebhyaḥ devebhyaḥ brahmaṇe prajāpataye agnaye sviṣṭakṛte iti | [SVidhB, 1, 2 724635_1]
atha u brāhmaṇa tarpaṇam | [SVidhB, 1, 2 724639_1]
etena eva atikṛcchraḥ vyākhyātaḥ | [SVidhB, 1, 2 724640_1]
yāvat sakṛt ādadīta tāvat aśnīyāt | [SVidhB, 1, 2 724641_1]
abbhakṣaḥ tṛtīyaḥ | [SVidhB, 1, 2 724642_1]
sa kṛcchrātikṛcchraḥ | [SVidhB, 1, 2 724642_2]
prathamam caritvā śuciḥ pūtaḥ karmaṇyaḥ bhavati | [SVidhB, 1, 2 724643_1]
dvitīyam caritvā yat kiṃcid anyat mahāpātakebhyaḥ pāpam kurute tasmāt pramucyate | [SVidhB, 1, 2 724644_1]
tṛtīyam caritvā sarvasmāt enasaḥ mucyate | [SVidhB, 1, 2 724645_1]
atha etān trīn kṛcchrān caritvā sarveṣu vedeṣu snātaḥ bhavati | [SVidhB, 1, 2 724646_1]
sarveṣu deveṣu jñātaḥ bhavati yaḥ ca evam veda yaḥ ca evam veda | [SVidhB, 1, 2 724647_1]
{SVidhB, 1, 3}
atha atas svādhyāya adhyayanasya | [SVidhB, 1, 3 724649_1]
kāmam uktvā upakrāmet ante vā | [SVidhB, 1, 3 724650_1]
trīn kṛcchrān caritvā pūtaḥ bhavati | [SVidhB, 1, 3 724651_1]
agnim pratiṣṭhāpya agni abhāve tu udakam ādityam vā upasamādhāya darbhān upastīrya darbheṣu āsīnaḥ prāk kūleṣu udak kūleṣu vā dakṣiṇena pāṇinā darbha muṣṭim gṛhītvā prathamam trivargam nava kṛtvas gāyet | [SVidhB, 1, 3 724653_1]
evam sadā prayuñjānaḥ agnyādheyam avāpnoti | [SVidhB, 1, 3 724654_1]
indrāya pavate madaḥ iti pavamāna havīṃṣi etena kalpena | [SVidhB, 1, 3 724655_1]
suvar mahāḥ suvar mayāḥ iti etābhyām darśa pūrṇamāsau etena eva kalpena | [SVidhB, 1, 3 724656_1]
bhṛtya atithi śeṣa bhojī kāle dārān upeyāt | [SVidhB, 1, 3 724657_1]
yathāśakti ca atithibhyaḥ dadyāt api udakam antatas | [SVidhB, 1, 3 724658_1]
evaṃvrataḥ yat indra aham yathā tvam iti ete sadā prayuñjīta suvar mahāḥ suvar mayāḥ iti ete ca parvaṇi | [SVidhB, 1, 3 724659_1]
tathā ha asya agnihotram a viluptam sadā hutam sa darśa pūrṇamāsam bhavati | [SVidhB, 1, 3 724661_1]
karma ante agnim pratiṣṭhāpya vrīhi yavān taṇḍulān tris prakṣālya juhuyāt agnaye svāhā somāya pavitravate varuṇāya dhanvantaraye manasā prājāpatyām brahmaṇe agnaye sviṣṭakṛte iti paścāt | [SVidhB, 1, 3 724662_1]
atha atas pāñcarātrikāṇām | [SVidhB, 1, 3 724668_1]
vrīhi yavau bhojanam a sauhityam | [SVidhB, 1, 3 724669_1]
ante tu agni ādiḥ uktaḥ kalpaḥ kāmyānām ca a vipratiṣedhaḥ | [SVidhB, 1, 3 724670_1]
tam indram vājayāmasi iti caturvargeṇa cāturmāsyāni avāpnoti | [SVidhB, 1, 3 724672_1]
asya preṣa iti pāśukāni | [SVidhB, 1, 3 724673_1]
trātāram indram yajāmahe iti etābhyām paśubandham | [SVidhB, 1, 3 724674_1]
payaḥ vrataḥ etena kalpena bṛhat indrāya gāyata iti caturvargeṇa sautrāmaṇyau sautrāmaṇyau | [SVidhB, 1, 3 724675_1]
{SVidhB, 1, 4}
atha atas sāptarātrikāṇām | [SVidhB, 1, 4 724676_1]
bhaikṣam payaḥ vā vratam eke | [SVidhB, 1, 4 724677_1]
bhaikṣa arthāya eva grāmam praviśet | [SVidhB, 1, 4 724678_1]
na anyatra svādhyāyāt vācam utsṛjet | [SVidhB, 1, 4 724679_1]
adhas śayīta | [SVidhB, 1, 4 724680_1]
na apaḥ abhyaveyāt | [SVidhB, 1, 4 724681_1]
ante tu agni ādiḥ uktaḥ kalpaḥ kāmyānām ca a pratiṣedhaḥ | [SVidhB, 1, 4 724682_1]
īṅkhayantīḥ iti daśatam rathantaram ca vāmadevyam ca etāni anusavanam prayuñjānaḥ agniṣṭomam avāpnoti yajñāḥ yajñāḥ vaḥ agnayaḥ iti catur vargeṇa atyagniṣṭomam namaḥ te agne ojase iti daśatā ukthyam punānaḥ soma dhārayā iti vargeṇa ṣoḍaśinam pari itas siñcata sutam iti vargeṇa atirātram | [SVidhB, 1, 4 724684_1]
payaḥ vrataḥ etena kalpena tisraḥ vācaḥ udīrate iti vargeṇa vājapeyam | [SVidhB, 1, 4 724687_1]
māsam etena kalpena vaḥ indram kṛvim yathā iti daśatā aptoryāmāṇam | [SVidhB, 1, 4 724688_1]
māsam caturthe kāle bhuñjānaḥ ā juhota haviṣā marjayadhvam iti daśatā dvādaśa aham | [SVidhB, 1, 4 724689_1]
saṃvatsaram etena kalpena abodhi agniḥ iti daśatam rathantaram ca vāmadevyam ca bṛhat ca vairājam ca mahānāmnyaḥ ca revatyaḥ ca etāni anusavanam prayuñjānaḥ gavāmayanam avāpnoti | [SVidhB, 1, 4 724690_1]
rājana rauhiṇābhyām tāpaścite | [SVidhB, 1, 4 724691_1]
payaḥ vrataḥ etena kalpena somaḥ pavate janitā matīnām iti catur vargeṇa cāturmāsyāni saumikāni avāpnoti | [SVidhB, 1, 4 724692_1]
saṃvatsaram aṣṭame kāle bhuñjānaḥ grāmyam annam pra tu drava iti daśatam āvartayan naimiśīyam dvādaśa saṃvatsaram avāpnoti | [SVidhB, 1, 4 724693_1]
āgneyam aindram pāvamānam iti etena kalpena catvāri varṣāṇi prayuñjānaḥ śata saṃvatsaram avāpnoti | [SVidhB, 1, 4 724694_1]
sarvam prayuñjānaḥ sahasra saṃvatsaram avāpnoti an aśnan saṃhitā sahasreṇa vā pṛṣṭha upatāpa śata sahasreṇa vā | [SVidhB, 1, 4 724695_1]
prathamaḥ tri vargaḥ sāvitryam gāyatram mahānāmnyaḥ ca eṣā amṛtā nāma saṃhitā | [SVidhB, 1, 4 724697_1]
etayā vai devāḥ amṛta tvam āyan | [SVidhB, 1, 4 724697_2]
amṛta tvam eti yaḥ evam veda | [SVidhB, 1, 4 724698_1]
idam hi anu ojasā iti prathama uttame | [SVidhB, 1, 4 724699_1]
tvām idā hyas naraḥ sa pūrvyaḥ mahīnām purām bhinduḥ yuvā kaviḥ upaprakṣe madhumati kṣiyantaḥ pavasva soma madhumāṁ ṛtāvā su rūpa kṛt rāhasam mādhucchandasam | [SVidhB, 1, 4 724699_2]
eṣā mādhucchandasī nāma saṃhitā | [SVidhB, 1, 4 724699_3]
etayā vai devāḥ svargam lokam āyan | [SVidhB, 1, 4 724699_4]
svargam lokam eti yaḥ evam veda | [SVidhB, 1, 4 724700_1]
ā vaḥ rājā tat vaḥ vargaḥ ājyadohāni devavratāni ca | [SVidhB, 1, 4 724701_1]
eṣā raudrī nāma saṃhitā | [SVidhB, 1, 4 724701_2]
etām prayuñjan rudram prīṇāti | [SVidhB, 1, 4 724701_3]
idam viṣṇuḥ prakṣasya vṛṣṇaḥ pra kāvyam uśanā iva bruvāṇaḥ iti vārāham antyam puruṣavrate ca | [SVidhB, 1, 4 724702_1]
eṣā vaiṣṇavī nāma saṃhitā | [SVidhB, 1, 4 724702_2]
etām prayuñjan viṣṇum prīṇāti | [SVidhB, 1, 4 724702_3]
adardar suṣvāṇāsaḥ ā tu naḥ iti vargāḥ mṛjyamānaḥ su hastya iti prathama ṣaṣṭhe ca | [SVidhB, 1, 4 724703_1]
eṣā vaināyakī nāma saṃhitā | [SVidhB, 1, 4 724703_2]
etām prayuñjan vināyakam prīṇāti | [SVidhB, 1, 4 724703_3]
ā mandaiḥ indra haribhiḥ ā naḥ viśvāsu havyam pra senānīḥ iti vargāḥ pavitram te iti dve | [SVidhB, 1, 4 724704_1]
eṣā skandasya saṃhitā | [SVidhB, 1, 4 724704_2]
etām prayuñjan skandam prīṇāti | [SVidhB, 1, 4 724704_3]
yat vai u viśpatiḥ sanāt agne akṣan amīmadanta hi abhi tri pṛṣṭham krān samudraḥ kanikranti iti dve | [SVidhB, 1, 4 724705_1]
eṣā pitryā nāma saṃhitā | [SVidhB, 1, 4 724705_2]
etām prayuñjan pitṝn prīṇāti | [SVidhB, 1, 4 724705_3]
āsya daghne udake tiṣṭhan etat triḥsapta kṛtvas gāyet | [SVidhB, 1, 4 724706_1]
etat sarva vācogata saṃmitam | [SVidhB, 1, 4 724706_2]
etena sarvān kāmān avāpnoti yaḥ ca evam veda yaḥ ca evam veda | [SVidhB, 1, 4 724706_3]
{SVidhB, 1, 5}
athātaḥ prāyaścittānām | [SVidhB, 1, 5 1.1]
anādeśe mantrā balavantas tapo'nvitāḥ pāvanā bhavanti | [SVidhB, 1, 5 2.1]
āpannaḥ prāyaścittaṃ caret | [SVidhB, 1, 5 3.1]
abhyāsaḥ sāmnāṃ śataṃ daśāvaram | [SVidhB, 1, 5 4.1]
kāhalam uktvā dadhikrāvṇo akāriṣam ity etad gāyet | [SVidhB, 1, 5 5.1]
paruṣam uktvedaṃ viṣṇur vicakrama iti | [SVidhB, 1, 5 6.1]
brāhmaṇam uktvā triḥ | [SVidhB, 1, 5 7.1]
bhrātaraṃ mātulaṃ pitṛvyam iti gurujātīyān prasādya pakṣiṇīṃ rātrim upoṣya tavāhaṃ soma rāraṇeti prathamam ekaviṃśatikṛtvaḥ | [SVidhB, 1, 5 8.1]
upādhyāyaṃ mātaraṃ pitaram ity eteṣu trirātram upavasen netarasyaivāntyam | [SVidhB, 1, 5 9.1]
anadhyāpyam adhyāpya saptarātram upavasan sadā gāvaḥ śucayo viśvadhāyasa ity etad gāyet | [SVidhB, 1, 5 10.1]
ayājyayājane dakṣiṇās tyaktvā māsaṃ caturthe kāle bhuñjānaḥ kānīty etad gāyet | [SVidhB, 1, 5 11.1]
amedhyadarśane ye te panthā adho diva iti | [SVidhB, 1, 5 12.1]
tathāmedhyaghrāṇe | [SVidhB, 1, 5 12.2]
abhojyabhojane 'medhyaprāśane vā niṣpurīṣībhāvas trirātrāvaraṃ tūpavasan neto nv indraṃ stavāma śuddham iti pūrvaṃ sadā sahasrakṛtva āvartayan | [SVidhB, 1, 5 13.1]
bahūny apy upapatanīyāni kṛtvā tribhir anaśnatpārāyaṇaiḥ pūto bhavati | [SVidhB, 1, 5 14.1]
surāṃ pītvā saṃvatsaram aṣṭame kāle bhuñjāno yat pāṇyoḥ sambhaved avāṅnābhy ūrdhvaṃjānu parihitas trir ahna upaspṛśaṃs tathā rātrau sthānāsanābhyāṃ pavitraṃ ta ity uttareṇāhorātrāṇi japan grāmadvāre sthānāsanabhojanāni yatra labhet tatra vasen na pravaset | [SVidhB, 1, 5 15.1]
svakarmaṇābhibhāṣeta | [SVidhB, 1, 5 15.2]
caturṇāṃ brāhmaṇānām agrataḥ prāśnīyāt | [SVidhB, 1, 5 15.3]
grāmadvārasyaivāgrata āvaśyakāyābhikrāmet | [SVidhB, 1, 5 15.4]
ato 'nyathā śaṅkyam | [SVidhB, 1, 5 15.5]
pūrṇe saṃvatsare tailaṃ lavaṇaṃ kṣuram agniṃ gāṃ bījānīty ālabdhavantaṃ brāhmaṇā brūyuś caritaṃ tavety om bho iti brūyāt saptāvarān sapta parān hanty anṛtaṃ caritaṃ tava sucaritaṃ tavety om bho iti brūyāt | [SVidhB, 1, 5 15.6]
ata ūrdhvaṃ keśaśmaśrulomanakhāni vāpayitvāhataṃ vasanaṃ paridhāya brāhmaṇān svasti vācayitvā pūto bhavati | [SVidhB, 1, 5 15.7]
etena kalpena bhrūṇahā pūrvam etena brahmahā śuddhāśuddhīyam uttaram etena suvarṇasteno 'bhitripṛṣṭham ity abhi tripṛṣṭham iti | [SVidhB, 1, 5 16.1]
{SVidhB, 1, 6}
brāhmaṇasvaṃ hṛtvā māsam udake vāsaś caturthe kāle bhojanaṃ divā bahir ā syād vratānte śukraṃ te anyad yajataṃ te anyad ity etad gāyet | [SVidhB, 1, 6 1]
anyasya hṛtvā kṛcchraṃ carann ayaṃ sahasramānava iti dvitīyam | [SVidhB, 1, 6 2]
gurudārān hatvā surāpakalpenākrān ity etad gāyet | [SVidhB, 1, 6 3]
brāhmaṇadārān gatvā trīn kṛcchrāṃś caran brahma jajñānam iti pūrvam | [SVidhB, 1, 6 4]
anyasya gatvā kṛcchraṃ carann araṇyor ity etat | [SVidhB, 1, 6 5]
śūdrāṃ gatvā trirātram upavasann iḍām agna ity etat | [SVidhB, 1, 6 6]
akāle dārān upetya trīn prāṇāyāmān āyamya kayānīyādvitīyam āvartayet | [SVidhB, 1, 6 7]
brāhmaṇād vārdhuṣiṃ hṛtvā trīn kṛcchrāṃś caran brahma jajñānam ity uttaram | [SVidhB, 1, 6 8]
anyasya hṛtvā kṛcchraṃ carann anu hi tvā sutaṃ somety anu hi tvā sutaṃ someti | [SVidhB, 1, 6 9]
{SVidhB, 1, 7}
rājñaḥ pratigṛhya māsam udake vasan divā bhuñjāno mahat tat somo mahiṣaś cakārety etad gāyet | [SVidhB, 1, 7 1]
anyasyāpratigrāhyasya kṛcchraṃ caraṃs trikadrukeṣv ity etat | [SVidhB, 1, 7 2]
adattādāna ekarātram upavasann agnis tigmeneti dvitīyam | [SVidhB, 1, 7 3]
brāhmaṇāyāvagūrya prāṇaṃ gāyet | [SVidhB, 1, 7 4.1]
nihatyāpānam | [SVidhB, 1, 7 4.2]
śoṇite kṣarati pra soma devavītaya iti dvitīyam | [SVidhB, 1, 7 4.3]
rājanyavaiśyau savanagatau hatvā brāhmaṇasvakalpena śuddhāśuddhīyam uttaram | [SVidhB, 1, 7 5]
śūdraṃ hatvā dvādaśarātram upavāsa udake ca vāso 'yaṃ ta indra soma iti dvitīyam | [SVidhB, 1, 7 6]
gāṃ hatvā dvādaśarātram upavāsa udake ca vāso vayaṃ gha tvā sutāvanta iti dvitīyam | [SVidhB, 1, 7 7]
anyat prāṇi hatvaikarātram upavasann agnis tigmeneti dvitīyam | [SVidhB, 1, 7 8]
avakīrṇī trīn kṛcchrāṃś caran parīto ṣiñcatā sutam iti caturtham āvartayet | [SVidhB, 1, 7 9]
etena kalpena parivettā parivindaś ca somaṃ rājānaṃ varuṇam ity etat | [SVidhB, 1, 7 10]
ayonau retaḥ siktvāgnir mūrdhā ghṛtavatī dvitīyaṃ yad itas tanvo mameti ca | [SVidhB, 1, 7 11]
śūdrajīvikāyāṃ sevitvoparamya trīn kṛcchrāṃś caraṃś cakram ity etad gāyet | [SVidhB, 1, 7 12]
vaiśyajīvikāyāṃ vayaḥ suparṇā ity etat | [SVidhB, 1, 7 13.1]
rājanyajīvikāyāṃ pavasva soma madhumāṁ ṛtāvety etad abhi tvaṃ meṣam iti vā | [SVidhB, 1, 7 13.2]
sadā prayogaḥ | [SVidhB, 1, 7 14]
brāhmaṇam anṛtam abhiśasya tatpāpaṃ pratipadyate | [SVidhB, 1, 7 15.1]
guhyaṃ prakāśayann ardhabhāg bhavati | [SVidhB, 1, 7 15.2]
agnis tigmeneti vargaṃ prayuñjānas tena tat tarati tena tat tarati | [SVidhB, 1, 7 16]
{SVidhB, 1, 8}
rasān vikrīya kṛcchraṃ caran ghṛtavatīdvitīyam | [SVidhB, 1, 8 1]
ubhayatodantān vikrīya kṛcchraṃ caran ko adya yuṅkta ity etat | [SVidhB, 1, 8 2]
tān pratigṛhyaitenaiva kalpena śaṃ padam ity etat | [SVidhB, 1, 8 3]
adattāṃ kanyāṃ prakṛtya kṛcchraṃ carann abhrātṛvyo anā tvam ity etad gāyet | [SVidhB, 1, 8 4]
tāṃ pratigṛhyaitenaiva kalpena śaṃ padam ity etat | [SVidhB, 1, 8 5]
abhyudito bhadro no agnir āhuta ity etad gāyet | [SVidhB, 1, 8 6.1]
abhyastamito na tasya māyayā ca neti | [SVidhB, 1, 8 6.2]
duḥsvapneṣv adyā no deva savitar iti dvitīyam | [SVidhB, 1, 8 7]
anyasmiṃs tv anājñāte kayānīyā dvitīyam āvartayet | [SVidhB, 1, 8 8]
agnidagdhe ghṛtāktān yavāñ juhuyāj jātaḥ pareṇa dharmeṇety etenāgnaye svāheti ca | [SVidhB, 1, 8 9]
mūṣikajagdhe tilāñ juhuyān naki devā inīmasītīndrāya svāheti ca | [SVidhB, 1, 8 10]
kūrcanāśa ekarātram upavasann agnis tigmeneti dvitīyam | [SVidhB, 1, 8 11]
anyasmiṃs tv anājñāte yaṃ vṛtreṣv iti dvitīyam | [SVidhB, 1, 8 12]
manuṣyeṣv abhivāteṣu ghṛtāktānāṃ yavānām āḍhakaṃ juhuyād agne tvaṃ no antama iti caturvargeṇa sāmānteṣu svāhākārair agnaye svāhā vāyave svāhā sūryāya svāhā candrāya svāheti ca snehavad amāṃsam annaṃ brāhmaṇān bhojayitvā svasti vācayitvā svasti haiṣāṃ bhavati | [SVidhB, 1, 8 13]
goṣv abhivātāsu ghṛtāktānāṃ yavānām āḍhakaṃ juhuyād ā vo rājānam ity etena rudrāya svāheti ca yāvatīr dhūmaḥ spṛśati svasti hāsāṃ bhavati | [SVidhB, 1, 8 14]
aśveṣv abhivāteṣu ghṛtāktānāṃ yavānām āḍhakaṃ juhuyād aśvī rathī dvitīyenāśvibhyāṃ svāheti ca yāvato dhūmaḥ spṛśati svasti haiṣāṃ bhavati svasti haiṣāṃ bhavati | [SVidhB, 1, 8 15]
{SVidhB, 2, 1}
athātaḥ kāmyānām | [SVidhB, 2, 1 1]
anādeśe trirātram upavāsaḥ puṣyeṇārambhaḥ | [SVidhB, 2, 1 2]
āyuṣyāṇy eva prathamam | [SVidhB, 2, 1 3]
abodhy agnir mahi trīṇām iti dve tvāvata indraṃ naro grāme geyam āyur iti cāsya nidhanaṃ kuryāt tyam ū ṣu dve trātāram indraṃ havir ity etasya sthāne svasti na iti somaḥ punāty aṃsasuprathamaṃ viśvatodāvann iti pūrvaṃ rahasya ud uttamaṃ varuṇapāśam ity eṣo 'riṣṭavarga eteṣām ekam anekaṃ vā sarvāṇi vā prayuñjānaḥ śataṃ varṣāṇi jīvati | [SVidhB, 2, 1 4.1]
jarayaiva visraṃsate | [SVidhB, 2, 1 4.2]
bhrājābhrāje śukracandre rājanarauhiṇake śukriyādye hā ūsvaratādīni catvāri setuṣāma caiṣa pavitravarga eteṣām ekam anekaṃ vā sarvāṇi vā prayuñjānaḥ pūto bhavati | [SVidhB, 2, 1 5]
bahu pratigṛhya yājayitvā vāsannam ātmānaṃ manyamāno gauṣūktāśvasūkte śuddhāśuddhīye tarat sa mandīty etāni prayuñjānaḥ pūto bhavati | [SVidhB, 2, 1 6]
tavaśravīyaṃ prayuñjānaḥ śuciḥ pūto brahmalokam abhisaṃpadyate na ca punar āvartate | [SVidhB, 2, 1 7]
ud uttamaṃ varuṇapāśam ity etat sadā prayuñjānaḥ saṃbādhaṃ na nigacchati | [SVidhB, 2, 1 8.1]
nigataś ca pramucyate | [SVidhB, 2, 1 8.2]
gaurānt sarṣapāṃs tuce tunāya tat su na ity etena prāśnīyāt | [SVidhB, 2, 1 9.1]
dīrghāyur bhavati | [SVidhB, 2, 1 9.2]
trīn vodakāñjalīn sadācāmet pibā somam indra mandatu tvety etābhyāṃ dīrghāyur bhavati dīrghāyur bhavati | [SVidhB, 2, 1 10]
{SVidhB, 2, 2}
atha yasyāḥ jātāni pramīyeran nyagrodha śuṅgām śara mūlam ca utthāpya tat ahar trivṛtam kārayet maṇim | [SVidhB, 2, 2 724789_1]
agnim pratiṣṭhāpya āvṛtā hutvā maṇim nidhāya abodhi agniḥ iti etena abhijuhuyāt | [SVidhB, 2, 2 724789_2]
sahasra kṛtvas śata avaram tṛtīye garbha māsi | [SVidhB, 2, 2 724790_1]
nidadhyāt ājya śeṣam | [SVidhB, 2, 2 724791_1]
mekhalāyām maṇim dhārayet | [SVidhB, 2, 2 724792_1]
pumāṃsam ha janayati | [SVidhB, 2, 2 724793_1]
jātasya kaṇṭhe avasajet | [SVidhB, 2, 2 724794_1]
kumāram ājya śeṣam prāśayet | [SVidhB, 2, 2 724795_1]
sarvāṇi srotāṃsi tarpayet | [SVidhB, 2, 2 724796_1]
abhyañjīta ahar ahar tatas ūrdhvam | [SVidhB, 2, 2 724797_1]
upayukte punar prayogaḥ | [SVidhB, 2, 2 724798_1]
śatam varṣāṇi jīvati | [SVidhB, 2, 2 724799_1]
jarayā eva visraṃsate | [SVidhB, 2, 2 724800_1]
atha yaḥ rakṣasā gṛhītaḥ syāt aśani hatasya vṛkṣasya idhmaḥ śuklāyāḥ goḥ sarūpa vatsāyāḥ anyasyāḥ vā ājyam | [SVidhB, 2, 2 724801_1]
bailvam maṇim utthāpya tat ahar trivṛtam kārayet maṇim | [SVidhB, 2, 2 724801_2]
agnim pratiṣṭhāpya āvṛtā hutvā maṇim nidhāya indra tri dhātu śaraṇam iti etena abhijuhuyāt sahasra kṛtvas śata avaram | [SVidhB, 2, 2 724802_1]
tam maṇim kaṇṭhena śirasā vā dhārayan muñcate rakṣasā | [SVidhB, 2, 2 724803_1]
yat vai u viśpatiḥ iti ca etat sadā prayuñjīta | [SVidhB, 2, 2 724804_1]
svasti ha asya bhavati | [SVidhB, 2, 2 724805_1]
āmayāvī kaumbhyam ghṛtam viśvāḥ pṛtanāḥ abhibhūtaram naraḥ iti etena abhijuhuyāt sahasra kṛtvas śata avaram | [SVidhB, 2, 2 724806_1]
jīva iti ca asya nidhanam kuryāt | [SVidhB, 2, 2 724807_1]
etena eva sadā prāśnīyāt | [SVidhB, 2, 2 724807_2]
mucyate āmayāvī | [SVidhB, 2, 2 724808_1]
ā naḥ mitrāvaruṇa iti ca etat sadā prayuñjīta | [SVidhB, 2, 2 724809_1]
svasti ha asya bhavati | [SVidhB, 2, 2 724810_1]
svasti ha asya bhavati | [SVidhB, 2, 2 724810_2]
{SVidhB, 2, 3}
atha yat asya rujet śam naḥ devī rahasyena ghṛtam abhigīya abhyañjyāt | [SVidhB, 2, 3 724811_1]
śāmyati ha | [SVidhB, 2, 3 724811_2]
dvika ādyena vā udakam pāyayet | [SVidhB, 2, 3 724812_1]
śītābhiḥ adbhiḥ abhiṣecayet | [SVidhB, 2, 3 724812_2]
somam rājānam sanāt agne agnim hotāram iti etāni ca enam abhiśrāvayet | [SVidhB, 2, 3 724812_3]
śāmyati ha | [SVidhB, 2, 3 724812_4]
śaṅkhapuṣpīm sarpasugandhām ca utthāpya tat ahar trivṛtam kārayet maṇim | [SVidhB, 2, 3 724813_1]
agnim pratiṣṭhāpya āvṛtā hutvā maṇim nidhāya carṣaṇī dhṛtam iti vargeṇa abhijuhuyāt sahasra kṛtvas śata avaram | [SVidhB, 2, 3 724813_2]
tam maṇim kaṇṭhena śirasā vā dhārayataḥ na sarpa bhayam bhavati | [SVidhB, 2, 3 724814_1]
kayānīyāyām ca sarpasāma sadā prayuñjīta | [SVidhB, 2, 3 724815_1]
svasti ha asya bhavati | [SVidhB, 2, 3 724816_1]
śvetapuṣpām bṛhatīm utthāpya tat ahar trivṛtam kārayet maṇim | [SVidhB, 2, 3 724817_1]
agnim pratiṣṭhāpya āvṛtā hutvā maṇim nidhāya mā u su tvā vāghataḥ ca na iti etena abhijuhuyāt sahasra kṛtvas śata avaram | [SVidhB, 2, 3 724817_2]
tam maṇim kaṇṭhena śirasā vā dhārayataḥ na śastra bhayam bhavati | [SVidhB, 2, 3 724818_1]
yatas indra bhayāmahe iti ca etat sadā prayuñjīta | [SVidhB, 2, 3 724819_1]
svasti ha asya bhavati | [SVidhB, 2, 3 724820_1]
śvetapuṣpam arkam utthāpya tat ahar trivṛtam kārayet maṇim | [SVidhB, 2, 3 724821_1]
agnim pratiṣṭhāpya āvṛtā hutvā maṇim nidhāya svāśirām arkeṇa abhijuhuyāt sahasra kṛtvas śata avaram | [SVidhB, 2, 3 724821_2]
tam maṇim kaṇṭhena śirasā vā dhārayan bahu annaḥ bhavati | [SVidhB, 2, 3 724822_1]
dīrghatamasaḥ arkaḥ arkaśiraḥ arkagrīvāḥ iti ca etāni prayuñjānaḥ sarvatra annam labhate | [SVidhB, 2, 3 724823_1]
sam anyāḥ yanti indhanam prayuñjānaḥ na pipāsayā mriyate | [SVidhB, 2, 3 724824_1]
iṣṭāhotrīyam prayuñjānaḥ na apsu mriyate | [SVidhB, 2, 3 724825_1]
acodasaḥ iti tṛtīyam prayuñjīta | [SVidhB, 2, 3 724826_1]
na enam yakṣmā gṛhṇāti | [SVidhB, 2, 3 724826_2]
tvam imāḥ oṣadhīḥ iti etat sadā prayuñjānaḥ na gareṇa mriyate | [SVidhB, 2, 3 724827_1]
sam te payāṃsi iti pūrveṇa prathamam grāsam graset uttareṇa nigiret | [SVidhB, 2, 3 724828_1]
viṣam api asya annam bhavati | [SVidhB, 2, 3 724828_2]
na enam hiṃsati | [SVidhB, 2, 3 724829_1]
na enam hiṃsati | [SVidhB, 2, 3 724830_1]
{SVidhB, 2, 4}
karavīra daṇḍam utthāpya devavrataiḥ abhijuhuyāt anugāna śastena hasta gatena | [SVidhB, 2, 4 724831_1]
yatra kva ca gacchati sarvatra ha asya svasti bhavati | [SVidhB, 2, 4 724831_2]
tena nagaram vā nigamam vā grāmam vā goṣṭham vā āgāram vā manasā dhyāyan parilikhet | [SVidhB, 2, 4 724832_1]
na atra aniṣṭāḥ praviśanti | [SVidhB, 2, 4 724832_2]
pratibhaye adhvani devavratam ādyam gītvā madhyamam āvartayet | [SVidhB, 2, 4 724833_1]
gate adhvani uttamam samāpayitvā viramet | [SVidhB, 2, 4 724834_1]
udyata śastrān śatrūn dṛṣṭvā devavratāni manasā dhyāyan na enam hiṃsanti | [SVidhB, 2, 4 724835_1]
a mānuṣe bhaye kayānīyā tṛtīyam āvartayet | [SVidhB, 2, 4 724836_1]
na enam hiṃsanti | [SVidhB, 2, 4 724836_2]
adhvānam abhyutthitaḥ ā mandraiḥ iti vargam gītvā an apekṣamāṇaḥ vrajet | [SVidhB, 2, 4 724837_1]
svasti ardha caritaḥ punar aiti na adhvani ca pramīyate | [SVidhB, 2, 4 724838_1]
anyaḥ vā enam anugāyet | [SVidhB, 2, 4 724839_1]
kadācana starīḥ asi iti etena ca enam abhiśrāvayet | [SVidhB, 2, 4 724840_1]
arddha sāmni pradakṣiṇam āvartayet | [SVidhB, 2, 4 724841_1]
samāpya an avekṣamāṇaḥ paras vrajet | [SVidhB, 2, 4 724842_1]
svasti ardha caritaḥ punar aiti na adhvani ca pramīyate | [SVidhB, 2, 4 724843_1]
eṣā u uṣāḥ apūrvyā iti saṃviśan sadā prayuñjīta | [SVidhB, 2, 4 724845_1]
ākālam svastyayanam | [SVidhB, 2, 4 724845_2]
udite yat adya kad ca vṛtrahan iti ākālam svastyayanam | [SVidhB, 2, 4 724846_1]
mūla phalaiḥ upavasatham kṛtvā māsam upavaset araṇye nistāntavaḥ muniḥ | [SVidhB, 2, 4 724847_1]
yā rauhiṇī vā pauṣī vā paurṇamāsī syāt tat ahar udyantam ādityam upatiṣṭheta ud vayam tamasaḥ pari iti etena | [SVidhB, 2, 4 724847_2]
tatas ūrdhvam tad vrataḥ tad bhakṣaḥ catvāri varṣāṇi prayuñjānaḥ jarā mṛtyū jahāti | [SVidhB, 2, 4 724848_1]
jarā mṛtyū jahāti | [SVidhB, 2, 4 724848_2]
{SVidhB, 2, 5}
athaikamanuṣyāṇām āvartanaṃ striyo vā puṃso vā | [SVidhB, 2, 5 1]
śravaṇena vratam upetya | [SVidhB, 2, 5 2]
pūrvaiḥ proṣṭhapadaiḥ pāṃsubhiḥ pratikṛtiṃ kṛtvā prākśirasaṃ pūrvāhṇe dakṣiṇaśirasaṃ madhyāhne pratyakśirasam aparāhṇe 'rdharātra udakśirasaṃ tasyā hṛdayadeśam adhiṣṭhāyāyaṃ ta indra soma iti brāhmaṇasyedaṃ ta ekam iti kṣatriyasyaiṣa pra kośa iti vaiśyasya vibhoṣ ṭa indra rādhasa iti śūdrasyod vayaṃ tamasas parīti vā sarveṣāṃ sauvarṇīṃ pratikṛtiṃ kuryād brāhmaṇasya rājatīṃ kṣatriyasyaudumbarīṃ vaiśyasyāyasīṃ śūdrasyaudumbarīṃ vā sarveṣām ayam asāv iti prākśirasam agnau pratiṣṭhāpyaudumbareṇa sruveṇājyenābhijuhuyācchāva iti nidhanena guṇī hāsya bhavati | [SVidhB, 2, 5 3]
kṛṣṇavrīhīṇāṃ nakhanirbhinnānāṃ piṣṭamayīṃ pratikṛtiṃ kṛtvā piṣṭasvedaṃ svedayitvā sarṣapatailenābhyajya tasyāḥ kṣureṇāṅgāny avadāyāgnau juhuyāt pra mandina ity etena śeṣaṃ svayaṃ prāśnīyād itarathābhāve mriyeta | [SVidhB, 2, 5 4]
atha yaḥ kāmayetāvartayeyam ity ekarātraṃ kṣurasaṃyuktas tiṣṭhet sutāso madhumattamā iti varga eteṣām ekam anekaṃ vā sarvāṇi vā prayuñjāna ekarātreṇa kuṭumbinam āvartayati | [SVidhB, 2, 5 5]
dvirātreṇa rājopajīvinaṃ trirātreṇa rājānaṃ catūrātreṇa grāmaṃ pañcarātreṇa nagaraṃ ṣaḍrātreṇa janapadaṃ saptarātreṇāsurarakṣāṃsy aṣṭarātreṇa pitṛpiśācān navarātreṇa yakṣān daśarātreṇa gandharvāpsaraso 'rdhamāsena vaiśravaṇaṃ māsenendraṃ caturbhiḥ prajāpatiṃ saṃvatsareṇa yat kiṃ ca jagat sarvaṃ hāsya guṇībhavati | [SVidhB, 2, 5 6]
{SVidhB, 2, 6}
athātaḥ saubhāgyānām | [SVidhB, 2, 6 1.1]
yad indro anayad uccā te jātam andhasa iti navamadaśame eteṣām ekam anekaṃ vā sarvāṇi vā prayuñjānaḥ subhago bhavati | [SVidhB, 2, 6 2.1]
dvandvādyāyāḥ saptamāṣṭamābhyām indrāṇīṃ sadā tarpayan subhago bhavati | [SVidhB, 2, 6 3.1]
apāmārgaṃ dantapāvanaṃ ghṛtamadhuliptaṃ bhadro no agnir āhuta ity etenāniṣṭhīvan saṃvatsaraṃ bhakṣayan subhago bhavati | [SVidhB, 2, 6 4.1]
bhago na citra ity etābhyām añjayan subhago bhavati | [SVidhB, 2, 6 5.1]
imam indreti vargaṃ prayuñjānaḥ sarvajanasya priyo bhavati | [SVidhB, 2, 6 6.1]
pari priyā divaḥ kavir ity ete yāṃ kāmayet tāṃ śrāvayet | [SVidhB, 2, 6 7.1]
kāmayate hainam | [SVidhB, 2, 6 7.2]
atha yāsya na guṇī syāt tāṃ brūyād ācāmetīndro viśvasya rājatīty etābhyām ācāmet | [SVidhB, 2, 6 8.1]
padapāṃsūnvāsyā agnau juhuyād ete panthā adho diva iti | [SVidhB, 2, 6 9.1]
tailaṃ vaināṃ yācitvā pāṇī parimṛdnann agnau pratāpayed agna āyāhi vītaya iti dvitīyena | [SVidhB, 2, 6 10.1]
nānāgatāyāṃ viramet | [SVidhB, 2, 6 10.2]
gojarāyukam ahastaspṛṣṭaṃ śoṣayitvā priyaṅgukāṃ sahāṃ sahadevāmadhyaṇḍāṃ bhūmipāśakāṃ sacāṅkācapuṣpīm ity etā utthāpya tad ahaś cūrṇāni kārayed ā no viśvāsu havyam ity etena triḥ saṃpātāṃścūrṇeṣu kṛtvāgna āyāhi vītaya iti rahasyena adbhiḥ saṃyūya tāni nāśuciḥ paśyed vopaspṛśed vā tad anulepanam | [SVidhB, 2, 6 11.1]
tenānulipto yāṃ yām upaspṛśate sā sainaṃ kāmayate | [SVidhB, 2, 6 11.2]
gamyāṃ nāsnāta upaspṛśet | [SVidhB, 2, 6 12.1]
utpale buddhe priyaṅgukā āvapet | [SVidhB, 2, 6 13.1]
yadā parṇāni saṃhared athainam utthāpya caturaṅgulam ubhayataḥ paricchidya madhyam uddharet | [SVidhB, 2, 6 13.2]
tad anulepanam | [SVidhB, 2, 6 13.3]
tenānulimped avāṃśaṃ ca ni tvā nakṣya viśpata ity etenāsya veśasthāḥ pravrajitāś ca vaśyā bhavanti | [SVidhB, 2, 6 13.4]
kanyāpravahaṇa ekarātropoṣito 'māvāsyāyāṃ niśi catuṣpatha ehy ū ṣu bravāṇi ta ity etenābhiṣiñcet trir abhiṣiktā pradīyate | [SVidhB, 2, 6 14.1]
ā te vatsā iti puṃsaḥ | [SVidhB, 2, 6 15.1]
trirātropoṣitaḥ kṛṣṇācaturdaśyāṃ śavād aṅgāram āhṛtya catuṣpathe bādhakam idhmam upasamādhāya matsyaṃ kṛkaram ity etau juhuyāt | [SVidhB, 2, 6 16.1]
agne mṛḍa mahāṁ asīti pūrveṇāgnir vṛtreti dvitīyām | [SVidhB, 2, 6 16.2]
te āhutī kośe kṛtvā haritālena gohṛdayaśoṇitena cottareṇa saṃnayed yaṃ dviṣyāt pramaṃhiṣṭhīyenāsya śayyām avakiret agāraṃ ca bhasmanā | [SVidhB, 2, 6 16.3]
naikagrāme vasati | [SVidhB, 2, 6 16.4]
athāto yaśasyānāṃ tvam indrayaśā asi pavate haryato harir ity eteṣām ekam anekaṃ vā sarvāṇi vā prayuñjāno yaśasvī bhavati | [SVidhB, 2, 6 17.1]
priyaṅgukā vā puṣyeṇābhijuhuyāt yaśo meti | [SVidhB, 2, 6 18.1]
tad anulepanam | [SVidhB, 2, 6 18.2]
tenānulimpet saṃvatsaram | [SVidhB, 2, 6 18.3]
yaśasvī bhavati | [SVidhB, 2, 6 18.4]
yaśasvī bhavati | [SVidhB, 2, 6 18.5]
{SVidhB, 2, 7}
athāto brahmavarcasyānām | [SVidhB, 2, 7 1.1]
rathantaraṃ vāmadevyaṃ śyaitaṃ mahānāmnyo yajñāyajñīyam ity eteṣām ekam anekaṃ vā sarvāṇi vā prayuñjāno brahmavarcasvī bhavati | [SVidhB, 2, 7 1.2]
kas tam indreti dvikaṃ prayuñjāno brahmavarcasvī bhavati | [SVidhB, 2, 7 2.1]
śraddhā cāsya bhavati | [SVidhB, 2, 7 2.2]
jagṛhmā ta iti ṣaḍvargaṃ prayuñjāno brahmavarcasvī bhavati | [SVidhB, 2, 7 3.1]
aṣṭarātropoṣito brāhmīm utthāpya prajāpater hṛdayenābhigīya sahasrakṛtvaḥ prāśnīyācchrutinigādī bhavati | [SVidhB, 2, 7 4.1]
puṣpāṇi vāsyā udakena saṃvatsaraṃ yaṇvena prāśnīyācchrutinigādī bhavati | [SVidhB, 2, 7 5.1]
māsaṃ somabhakṣaḥ syāt sadasaspatim adbhutam ity etena śrutinigādī bhavati | [SVidhB, 2, 7 6.1]
sadā vaitat prayuñjīta | [SVidhB, 2, 7 7.1]
śrutinigādī bhavati | [SVidhB, 2, 7 7.2]
bhāradvājikāyā jihvām utthāpya tad ahaś cūrṇaṃ kārayitvā madhusarpirbhyāṃ saṃyūya prāg annaprāśanāt kumāraṃ prāśayed indram id gāthino bṛhad ity etena śrutinigādī bhavati | [SVidhB, 2, 7 8.1]
haridrāyās tulāvarārddhaṃ cūrṇayitvaitenaiva kalpena saṃvatsaraṃ yaṇvena prāśnīyācchrutinigādī bhavati | [SVidhB, 2, 7 9.1]
vacām etena kalpena vāco vratena pūrveṇa prāśnīyācchrutinigādī bhavati | [SVidhB, 2, 7 10.1]
matsyākṣakaśaṅkhapuṣpīvacākeraḍīghṛtāni bārhadgireṇābhijuhuyāt sahasrakṛtvaḥ śatāvaram | [SVidhB, 2, 7 11.1]
etenaiva prāśnīyāt | [SVidhB, 2, 7 11.2]
śrutinigādī bhavati | [SVidhB, 2, 7 11.3]
vacāyās trivṛtaṃ kārayen maṇim agniṃ pratiṣṭhāpyāvṛtā hutvā maṇiṃ nidhāya vāco vratenottareṇābhijuhuyāt sahasrakṛtvaḥ śatāvaram | [SVidhB, 2, 7 12.1]
taṃ maṇiṃ kaṇṭhena śirasā vā dhārayan kathāsu śreyān bhavati | [SVidhB, 2, 7 12.2]
vacāṃ madhukam ity ete āsye 'vadhāyāpāṃ phenenety etan manasānudrutyānte svāhākāreṇa nigīrya rājanvān aham arājakas tvam asīty uktvā vivadet | [SVidhB, 2, 7 13.1]
parṣadi rājani cottaravādī bhavaty uttaravādī bhavati | [SVidhB, 2, 7 13.2]
{SVidhB, 2, 8}
athātaḥ putriyāṇām | [SVidhB, 2, 8 1.1]
na tvā nakṣya ni tvām agne pra yo rāye 'yam agniḥ suvīryasya jātaḥ pareṇa na hi vaś caramaṃ ca na somaḥ pavate janitā matīnām iti sarvāṇy apa tyaṃ nityavatsā rathantaraṃ vyāhṛtivargo 'rūrucad iti dve eteṣām ekam anekaṃ vā sarvāṇi vā prayuñjānaḥ surūpān dīrghāyuṣaḥ putrāṃl labhate | [SVidhB, 2, 8 2.1]
rohiṇyāṃ vā rohiṇyā goḥ sarūpavatsāyāḥ payasi raktaśālīnāṃ sthālīpākaṃ śrapayitvā parameṣṭhinaḥ prājāpatyasya vratenābhijuhuyāt sahasrakṛtvaḥ śatāvaram | [SVidhB, 2, 8 3.1]
etenaivābhigīyoddhṛtya sabhāryaḥ prāśnīyāt | [SVidhB, 2, 8 3.2]
surūpān dīrghāyuṣaḥ putrāṃl labhate | [SVidhB, 2, 8 3.3]
kṛṣṇāyā goḥ sarūpavatsāyāḥ payasi kṛṣṇaṣaṣṭikānāṃ sthālīpākaṃ śrapayitvā kṛṣṇapañcamyām udite some tvam imā oṣadhīr ity etenābhijuhuyāt sahasrakṛtvaḥ śatāvaram | [SVidhB, 2, 8 4.1]
etenaivābhigīyoddhṛtya sabhāryaḥ prāśnīyāt | [SVidhB, 2, 8 4.2]
surūpān dīrghāyuṣaḥ putrāṃl labhate | [SVidhB, 2, 8 4.3]
kaumbhyaṃ ghṛtaṃ puruṣavratenābhijuhuyād anugānaśaḥ | [SVidhB, 2, 8 5.1]
uttareṇa sadā prāśnīyāt | [SVidhB, 2, 8 5.2]
surūpān dīrghāyuṣaḥ putrāṃllabhate | [SVidhB, 2, 8 5.3]
uḍaṅgavānāṃ yo 'gre gacchet taṃ gṛhītvā tad ahas trivṛtaṃ kārayen maṇim agniṃ pratiṣṭhāpyāvṛtā hutvā maṇiṃ nidhāyoccā te jātam andhasa iti tṛtīyenābhijuhuyāt sahasrakṛtvaḥ śatāvaram | [SVidhB, 2, 8 6.1]
taṃ maṇiṃ kaṇṭhena śirasā vā dhārayañchatānucaro bhavati śatānucaro bhavati | [SVidhB, 2, 8 6.2]
{SVidhB, 3, 1}
athāto dhānyānām | [SVidhB, 3, 1 1.1]
śuklavāsasā prayogaḥ snānam avalekhanam aniṣṭhīvanaṃ sadā cāñjanaṃ satyavacanaṃ sumanasāṃ dhāraṇaṃ keśaśmaśrulomanakhānāṃ tu nānyatra vratād dārān evopeyāt kāle | [SVidhB, 3, 1 2.1]
evaṃvrato yad udīrata ā haryatāyeti varga eteṣām ekam anekaṃ vā sarvāṇi vā prayuñjānaḥ śrīmān yaśasvī puṣṭimān dhanyo bhavati | [SVidhB, 3, 1 2.2]
girvaṇaḥ pāhi naḥ sutam iti caitat sadā prayuñjīta | [SVidhB, 3, 1 3.1]
mayi śrīr iti cāsya nidhanaṃ kuryāc chrīmān bhavati | [SVidhB, 3, 1 3.2]
trīn vodakāñjalīnt sadācāmed ayaṃ sahasramānava ity etābhyāṃ śrīr iti cottarasya nidhanaṃ kuryāt | [SVidhB, 3, 1 4.1]
śrīmān bhavati | [SVidhB, 3, 1 4.2]
saktumanthaṃ dadhimadhughṛtamiśram ā tvā viśantv indava ity etena saṃnayet | [SVidhB, 3, 1 5.1]
ā mā viśantv indavo na mām indrātiricyata ity etena pibet | [SVidhB, 3, 1 5.2]
alakṣmīṃ nudate | [SVidhB, 3, 1 5.3]
tiṣyeṇa ghṛtaṃ krīṇīyāt | [SVidhB, 3, 1 6.1]
āyāhi suṣumā hi ta ity etena pibet | [SVidhB, 3, 1 6.2]
alakṣmīṃ nudate | [SVidhB, 3, 1 6.3]
gaurānt sarṣapāṃs tiṣyeṇa cūrṇaṃ kārayitvendrehi matsyandhasa ity etena saṃyūya tair mukhaṃ pāṇī ca sarvāṇi cāṅgāni sarvāṃś ca saṃśleṣānutsādayann alakṣmīṃ nudate | [SVidhB, 3, 1 7.1]
gaurānt sarṣapān agnau juhuyād yad vīḍāv indra yat sthira ity etena hiraṇyaṃ labhate | [SVidhB, 3, 1 8.1]
vrīhiyavān agnau juhuyāt sunītho gha sa martya ity etena | [SVidhB, 3, 1 9.1]
dhānyaṃ labhate | [SVidhB, 3, 1 9.2]
vrīhiyavau sarpirmadhumiśrāv āsye 'vadhāya sa pūrvyo mahonām ity etan manasānudrutyānte svāhākāreṇa nigiret | [SVidhB, 3, 1 10.1]
evaṃ sadā prayuñjānaḥ sahasraṃ labhate | [SVidhB, 3, 1 10.2]
ima u tvā vicakṣata ity etenāhutisahasraṃ juhuyāt | [SVidhB, 3, 1 11.1]
sahasraṃ labhate | [SVidhB, 3, 1 11.2]
māsopoṣito bilvānāṃ dadhimadhughṛtāktānāṃ śrāyantīyenāṣṭasahasraṃ juhuyāt | [SVidhB, 3, 1 12.1]
siddhe sauvarṇāny asiddhe rājatāni | [SVidhB, 3, 1 12.2]
naiyagrodhaṃ dantapavanaṃ ghṛtamadhuliptaṃ gavyo ṣu ṇa ity etābhyām aniṣṭhīvant saṃvatsaraṃ bhakṣayant sahasraṃ labhate sahasraṃ labhate | [SVidhB, 3, 1 13.1]
{SVidhB, 3, 2}
trirātropoṣito bhadro no agnir āhuta ity etenāhutisahasraṃ juhuyāt | [SVidhB, 3, 2 1.1]
sahasraṃ labhate | [SVidhB, 3, 2 1.2]
audumbarīr vā samidho ghṛtāktāḥ sahasraṃ juhuyāt | [SVidhB, 3, 2 2.1]
gā labhate | [SVidhB, 3, 2 2.2]
vrīhiyavān agnau juhuyāt | [SVidhB, 3, 2 3.1]
dhānyaṃ labhate | [SVidhB, 3, 2 3.2]
dvādaśarātropoṣita evā hy asi vīrayur ity etenāhutisahasraṃ juhuyāt | [SVidhB, 3, 2 4.1]
grāmaṃ labhate | [SVidhB, 3, 2 4.2]
etāṃś ca sarvān kāmān avāpnoti | [SVidhB, 3, 2 4.3]
śrattaṣṭakaṃ prayuñjānaḥ prathamena hiraṇyaṃ labhate dvitīyena dhānyaṃ tṛtīyena paśūn caturthena putrān pañcamena grāmān ṣaṣṭhena yaśaḥ saptamena brahmavarcasam aṣṭamena svargaṃ lokam avāpnoti | [SVidhB, 3, 2 5.1]
saṃvatsaraṃ gogrāsam āhared gāvaś ciddha samanyava ity etenānantyāṃ vindate śriyam | [SVidhB, 3, 2 6.1]
vairūpāṣṭakaṃ nityaṃ prayuñjāno lakṣmīṃ juṣate | [SVidhB, 3, 2 7.1]
antyaṃ vā jānudaghna udake tiṣṭhan | [SVidhB, 3, 2 8.1]
nābhidaghne dhānyaṃ kakṣadaghne paśūn āsyadaghne putrān grāmaṃ ca | [SVidhB, 3, 2 9.1]
anapekṣito vāsakṛd gītvottīrṇaḥ sahasraṃ labhate | [SVidhB, 3, 2 10.1]
āhutisahasraṃ vā juhuyāt sāmānteṣu svāhākāraiḥ | [SVidhB, 3, 2 11.1]
eteṣāṃ kalpānāṃ yathā bhūyas tathā śreyas tathā śreyaḥ | [SVidhB, 3, 2 12.1]
{SVidhB, 3, 3}
gāḥ prakālyamānāś copakālyamānāś ca sadopatiṣṭheta gavyo ṣu ṇa ity etābhyāṃ sphīyante | [SVidhB, 3, 3 1.1]
bahulā bhavanti | [SVidhB, 3, 3 1.2]
sadā bhojanasyopanītasyāgram agnau juhuyād agne vivasvad uṣasa iti pūrveṇa | [SVidhB, 3, 3 2.1]
baliṃ cottareṇa kuryād bahupaśudhanadhānyo bhavati | [SVidhB, 3, 3 2.2]
aṣṭarātropoṣito 'māvāsyāyāṃ niśy ekavṛkṣe kṣīriṇy araṇye māṃsaṃ susaṃskṛtam ekatṛptyavarārdhyaṃ māṇibhadrāyopahared eṣa sya te madhumāṁ indra soma ity etena | [SVidhB, 3, 3 3.1]
hiraṇyadroṇaṃ labhate | [SVidhB, 3, 3 3.2]
trirātropoṣitaḥ śuklacaturdaśyāṃ śaunaṃ māṃsaṃ pāyasaṃ vopaharet trir asmai sapta dhenavo duduhira ity etena | [SVidhB, 3, 3 4.1]
daivān poṣān puṣyati | [SVidhB, 3, 3 4.2]
bahupuruṣaṃ cāsya bhavati | [SVidhB, 3, 3 4.3]
kriyāś cānena kurute | [SVidhB, 3, 3 4.4]
trirātropoṣitaḥ kṛṣṇacaturdaśyāṃ matsyān upaharen mahārājāya saṃśravasa iti vargeṇāsurān poṣān puṣyati | [SVidhB, 3, 3 5.1]
bahupuruṣaṃ cāsya bhavati | [SVidhB, 3, 3 5.2]
kriyāś cānena kurute | [SVidhB, 3, 3 5.3]
athāto vāstuśamanam | [SVidhB, 3, 3 6.1]
pradakṣiṇaṃ pratidiśaṃ rajjvā yacchet | [SVidhB, 3, 3 7.1]
avāntaradeśeṣu ca | [SVidhB, 3, 3 7.2]
yatrābhisameyus tatropalimpet | [SVidhB, 3, 3 7.3]
rajjvanteṣu ca śamīpalāśaśrīparṇināṃ patrair vāstūpakiret | [SVidhB, 3, 3 7.4]
akṣataiś ca sumanobhiś ca | [SVidhB, 3, 3 7.5]
pūrvaiḥ proṣṭhapadair gṛhe 'gniṃ pratiṣṭhāpya dhānāvantaṃ karambhiṇam ity etad gītvā pāyasam agnau juhuyāt | [SVidhB, 3, 3 7.6]
pareṣāṃ ca palāśaparṇamadhyameṣu balyupahāraḥ prajāpataye svāheti madhya upahared indrāyeti purastād vāyava ity avāntaradeśe varuṇāyeti paścān mahārājāyety avāntaradeśe somāyety uttarato mahendrāyety avāntaradeśe vāsukaya ity adhastād ūrdhvaṃ namo brahmaṇa iti divi bahupaśudhanadhānyahiraṇyam āyuṣmatpuruṣaṃ vīrasūsubhagāvidhavastrīkaṃ śivaṃ puṇyaṃ vāstu bhavati | [SVidhB, 3, 3 7.7]
caturṣu māseṣu prayogaḥ | [SVidhB, 3, 3 7.8]
saṃvatsare vā punaḥ prayogaḥ punaḥ prayogaḥ | [SVidhB, 3, 3 7.9]
{SVidhB, 3, 4}
athāto 'dṛṣṭadarśanam | [SVidhB, 3, 4 1.1]
saṃkarāt saṃkarevāsinīm āvahecchūrpeṇākṣatān gandhānt sumanasaś cātra kṛtvā saṃviṣṭiḥ prākśirāḥ śucau deśe śirastaḥ kṛtvā ka imam u huvety etad gītvā vāgyataḥ prasvapet paśyati ha | [SVidhB, 3, 4 2.1]
garagolikāṃ vā samudge 'vadhāyāyāhi suṣamā hi ta ity etad gītvā vāgyataḥ prasvapet paśyati ha | [SVidhB, 3, 4 3.1]
kanyāṃ vopavāsayed adṛṣṭarajasam ādarśaṃ cāyam agniḥ śreṣṭhatama ity etena | [SVidhB, 3, 4 4.1]
vyuṣṭāyāṃ rātrāv etenaivābhigīya parimṛjya brūyāt paśyeti | [SVidhB, 3, 4 4.2]
paśyati ha | [SVidhB, 3, 4 4.3]
udaśarāvaṃ vopavāsayet pra mitrāya prāryamṇa ity etena vyuṣṭāyāṃ rātrāv etenaivābhigīya parimṛjya brūyāt paśyeti | [SVidhB, 3, 4 5.1]
paśyati ha | [SVidhB, 3, 4 5.2]
vaṃśamayyau vā śalāke gandhaiḥ pralipya madhyamenopavāsayed vyuṣṭāyāṃ rātrāv etenaivābhigīya parimṛjya brahmacāriṇau brūyād dhārayatam iti saṃnamatyoḥ siddhiṃ vidyāt | [SVidhB, 3, 4 6.1]
yaṣṭiṃ vāntyena caturaṅgulaśo nimāyopavāsayet | [SVidhB, 3, 4 7.1]
vyuṣṭāyāṃ rātrāv etenaivābhigīya parimṛjya pramiṇuyād aṅguliparvabhiḥ pūryamāṇeṣu sidhyati | [SVidhB, 3, 4 7.2]
āṣāḍhyāṃ paurṇamāsyāṃ bījāni dhārayitvopavāsayet tulāṃ cendram id devatātaya ity etena | [SVidhB, 3, 4 8.1]
vyuṣṭāyāṃ rātrāv etenaivābhigīya parimṛjya prokṣya dhārayet | [SVidhB, 3, 4 8.2]
yāni garīyāṃsi tāny ṛdhyante | [SVidhB, 3, 4 8.3]
akṣatānāṃ dvau rāśī kuryād bhāvābhāvayor ā no viśvāsu havyam ity etena | [SVidhB, 3, 4 9.1]
vyuṣṭāyāṃ rātrāv etenaivābhigīya prokṣya brūyād ālabhasveti | [SVidhB, 3, 4 9.2]
bhāvam ālabhamāne sidhyati | [SVidhB, 3, 4 9.3]
jyotiṣmatāṃ vidhūmānām aṅgārāṇāṃ dvau rāśī kuryāt | [SVidhB, 3, 4 10.1]
yāvanto vā syus tenārthinaḥ śruṣṭy agne navasya ma ity etenainān yugapad ghṛtenābhiṣiñcet | [SVidhB, 3, 4 10.2]
yaḥ pūrvaḥ prajvalito vidhūmenārciṣā pradakṣiṇam abhiparyāvartate sa jayatīti vidyāt | [SVidhB, 3, 4 10.3]
jyotiṣkān kuryān mānuṣīṇāṃ ghṛtena sadyomathitena pra soma devavītaya ity etenainān jvalayet | [SVidhB, 3, 4 11.1]
yaḥ paścāc chāmyati sa ciraṃ jīvati sa ciraṃ jīvati | [SVidhB, 3, 4 11.2]
{SVidhB, 3, 5}
rājānam abhiṣecayet | [SVidhB, 3, 5 1.1]
tiṣyeṇa śravaṇena vā | [SVidhB, 3, 5 1.2]
vrīhiyavais tilamāṣair dadhimadhusumanojātarūpair yaśasvinībhyo nadībhyaḥ samudrāc codakāny āhṛtyaudumbare bhadrāsane vaiyāghre carmaṇy uttaralomny āsīnaṃ jīvantīnāṃ gavāṃ śṛṅgakośair abhiṣiñced abhrātṛvya iti rahasyena | [SVidhB, 3, 5 2.1]
yaṃ kāmayetaikarājaḥ syān nāsya cakraṃ pratihanyetety ekavṛṣeṇābhiṣiñcet | [SVidhB, 3, 5 3.1]
abhiṣektre dadyād grāmavaraṃ dāsīśataṃ sahasraṃ tadadhīnaś ca bhavet | [SVidhB, 3, 5 4.1]
adbhute yavadroṇaṃ juhuyād vāta ā vātu bheṣajam ity etena śāmyati ha | [SVidhB, 3, 5 5.1]
kṛṣṇāṃs tilān agnau juhuyāt pra daivodāso agnir ity etena | [SVidhB, 3, 5 6.1]
nainaṃ kṛtāni hiṃsanti | [SVidhB, 3, 5 6.2]
tāny eva pratigacchanti | [SVidhB, 3, 5 6.3]
vrīhiyavān agnau juhuyāt pañcanidhanena vāmadevyena | [SVidhB, 3, 5 7.1]
nainaṃ kṛtāni hiṃsanti | [SVidhB, 3, 5 7.2]
tāny eva pratigacchanti | [SVidhB, 3, 5 7.3]
tāmrarajatajātarūpāyasīṃ mudrāṃ kārayitvoccā te jātam andhasa iti caturthenābhijuhuyāt sahasrakṛtvaḥ śatāvaram | [SVidhB, 3, 5 8.1]
tāṃ mudrāṃ dakṣiṇena pāṇinā dhārayet | [SVidhB, 3, 5 8.2]
nainaṃ kṛtāni hiṃsanti | [SVidhB, 3, 5 8.3]
tāny eva pratigacchanti | [SVidhB, 3, 5 8.4]
tāny eva pratigacchanti | [SVidhB, 3, 5 8.5]
{SVidhB, 3, 6}
saṃgrāmaṃ yuyutsamānasyodakam abhijuhuyāt somaṃ rājānaṃ varuṇam ity etena | [SVidhB, 3, 6 1.1]
tata enaṃ pāyayed yo rājā carṣaṇīnām iti pūrveṇa | [SVidhB, 3, 6 1.2]
ye cātra mukhyāḥ syus tān uttareṇābhiṣiñcet | [SVidhB, 3, 6 1.3]
atha hainaṃ saṃnāhayet pra senānīr iti vargeṇa | [SVidhB, 3, 6 2.1]
athāsya rathaṃ yuñjyād ā tvā sahasram ā śatam iti vargeṇa | [SVidhB, 3, 6 3.1]
bṛhadrathantarābhyāṃ cakre vāmadevyenādhiṣṭhānam | [SVidhB, 3, 6 4.1]
sa gha taṃ vṛṣaṇaṃ ratham ity etenādhitiṣṭhet | [SVidhB, 3, 6 5.1]
prayāntaṃ cainam anugāyed indrasya nu vīryāṇītyādi | [SVidhB, 3, 6 5.2]
śīrṣaṃ gatvā trīn iṣūn asyed ut tvā mandantu soma ity etena | [SVidhB, 3, 6 6.1]
jayati na parājīyate | [SVidhB, 3, 6 6.2]
saṃdarśane dhūmrāyāḥ goḥ sarūpavatsāyā ghṛtadroṇaṃ juhuyāt satyam itthety rahasyena | [SVidhB, 3, 6 7.1]
jayati na parājīyate | [SVidhB, 3, 6 7.2]
bādhakamayīnāṃ samidhāṃ ghṛtāktānāṃ sahasraṃ juhuyād abhi tvā pūrvapītaya iti | [SVidhB, 3, 6 8.1]
vaṣaṭkāraṃ cāsya nidhanaṃ kuryāt | [SVidhB, 3, 6 8.2]
jayati na parājīyate | [SVidhB, 3, 6 8.3]
saidhrakamayīnāṃ samidhāṃ ghṛtāktānāṃ sahasraṃ juhuyād abhi tyaṃ meṣam itīndra iva dasyūṁ pramṛṇa iti cāsya nidhanaṃ kuryāt | [SVidhB, 3, 6 9.1]
jayati na parājīyate | [SVidhB, 3, 6 9.2]
saptarātropoṣitaḥ saptamukhyān uddiśya sadyaḥpīḍitena sarṣapatailena saptahenāhutisahasraṃ juhuyāt | [SVidhB, 3, 6 10.1]
saptarātrān na bhavanti | [SVidhB, 3, 6 10.2]
hastyaśvarathapadātīnāṃ piṣṭamayīḥ pratikṛtīḥ kṛtvā piṣṭasvedaṃ svedayitvā sarṣapatailenābhyajya tāsāṃ kṣureṇāṅgāny avadāyāgnau juhuyād abhi tvā śūra nonuma iti rahasyena yatra hīśabdaḥ | [SVidhB, 3, 6 11.1]
yāvatāṃ juhoti sarve na bhavanti | [SVidhB, 3, 6 11.2]
trirātropoṣitaḥ kṛṣṇacaturdaśyāṃ śavād aṅgāram āhṛtya catuṣpathe bādhakam idhmam upasamādhāya vaibhītakena sruveṇa sarṣapatailenāhutisahasraṃ juhuyāt saṃmīlyena yatra vṛścaśabdaḥ syāt | [SVidhB, 3, 6 12.1]
tatra puruṣaḥ śūlahasta uttiṣṭhati | [SVidhB, 3, 6 12.2]
taṃ brūyād amuṃ jahīti | [SVidhB, 3, 6 12.3]
hanty enam | [SVidhB, 3, 6 12.4]
āmagarbhasya vā kṣureṇāṅgāny avadāyāgnau juhuyāt kakṣavargādyaiś caturbhiḥ sapatnaṃ manasā dhyāyant sadyo na bhavati sadyo na bhavati | [SVidhB, 3, 6 13.1]
{SVidhB, 3, 7}
atha yaḥ kāmayetāmuhyant sarvāṇy ā janitrāṇi parikrāmeyam iti mahe no adya bodhayety etat sadā prayuñjītāntavelāyāṃ caitat smared amuhyant sarvāṇy ā janitrāṇi parikrāmati | [SVidhB, 3, 7 1.1]
atha yaḥ kāmayeta sarvatrāgnir me jvaled iti saṃvatsaraṃ śirasāgniṃ dhārayed agna āyāhi vītaya iti prathamenopatiṣṭhed dvitīyena pariharet tṛtīyena paricaret | [SVidhB, 3, 7 2.1]
sarvatra hāsya jvalati yad icchati tad dahati | [SVidhB, 3, 7 2.2]
atha yaḥ kāmayeta piśācān guṇībhūtān paśyeyam iti saṃvatsaram caturthe kāle bhuñjānaḥ kapālena bhaikṣaṃ caran prāṇāḥ śiśur ityantyaṃ sadā sahasrakṛtvaḥ āvartayan paśyati | [SVidhB, 3, 7 3.1]
ayācitam etena kalpena dvitīyaṃ prayuñjānaḥ pitṝn paśyati | [SVidhB, 3, 7 4.1]
saṃvatsaram aṣṭame kāle bhuñjānaḥ pāṇibhyāṃ pātrārthaṃ kurvāṇo vṛtrasya tvā śvasathādīṣamāṇā ity etayoḥ pūrvaṃ sadā sahasrakṛtva āvartayan gandharvāpsarasaḥ paśyati | [SVidhB, 3, 7 5.1]
ayācitam etena kalpena dvitīyaṃ prayuñjāno devān paśyati | [SVidhB, 3, 7 6.1]
yad varca iti diśāṃ vrataṃ daśānugānam etena kalpena catvāri varṣāṇi prayuñjīta | [SVidhB, 3, 7 7.1]
nidhayo 'sya prakāśante ye daivās tāṃs tena | [SVidhB, 3, 7 7.2]
māsam upavased ekam ekam ayācitaṃ bhuñjīta mayi varca ity etena kalpena catvāri varṣāṇi prayuñjīta | [SVidhB, 3, 7 8.1]
nidhayo 'sya prakāśante ye pṛthivyām | [SVidhB, 3, 7 8.2]
aṣṭarātropoṣito 'māvāsyāyāṃ mukha ājyaṃ kṛtvā agniṃ nara ity etayoḥ pūrvaṃ manasānudrutyānte svāhākāreṇāgnau juhuyāt | [SVidhB, 3, 7 9.1]
vyuṣṭāyāṃ rātrau bhūtau pañca hāsya kārṣāpaṇā bhavanti | [SVidhB, 3, 7 9.2]
vyayakṛtāś ca punar āyanti | [SVidhB, 3, 7 9.3]
mūlam aśūnyaṃ kuryāt | [SVidhB, 3, 7 9.4]
gavāṃ praviśantīnāṃ yā paścāt syāt tasyāḥ śiro 'bhyanumṛjya puccham anumṛjya pāṇī saṃhṛtyānaṅgamejayas tiṣṭhet sarvāṃ rātriṃ dvitīyam āvartayan | [SVidhB, 3, 7 10.1]
jambhakā hāsya sārvakāmikā bhavanti sārvakāmikā bhavanti | [SVidhB, 3, 7 10.2]
{SVidhB, 3, 8}
atha yaḥ kāmayeta punar na pratyājāyeyam iti | [SVidhB, 3, 8 1]
rātriṃ prapadye punarbhūṃ mayobhūṃ kanyāṃ śikhaṇḍinīṃ pāśahastāṃ yuvatiṃ kumāriṇīm ādityaś cakṣuṣe vātaḥ prāṇāya somo gandhāyāpaḥ snehāya mano 'nujñāya pṛthivyai śarīram | [SVidhB, 3, 8 2]
sā hainam uvācāsmint saṃvatsare mariṣyasy asminn ayane 'sminn ṛtāv asmin māse 'sminn arddhamāse 'smin dvādaśarātre 'smin ṣaḍrātre 'smiṃs trirātre 'smin dvirātre 'sminn ahorātre 'sminn ahany asyāṃ rātrāv asyāṃ velāyām asmin muhūrte mariṣyasy ehi svargaṃ lokaṃ gaccha devalokaṃ vā brahmalokaṃ vā kṣatralokaṃ vā virocamānas tiṣṭha virocamānām ehi yoniṃ praviśa | [SVidhB, 3, 8 3]
nāhaṃ yoniṃ pravekṣyāmi bhūtottamāyā brahmaṇo duhituḥ saṃrāgavastrāyā jāyate mriyate saṃdhīyate ca | [SVidhB, 3, 8 4]
rātris tu mā punātu rātriḥ kham etat puṣpāntaṃ yat purāṇam ākāśaṃ tatra me sthānaṃ kurv apunarbhavāyāpunarjanmana etāvad eva rātrau rātrer vrataṃ ca rātrer vrataṃ ca | [SVidhB, 3, 8 5]
{SVidhB, 3, 9}
caturo māsān payobhakṣo gā anugatvāraṇye śucau deśe maṭhaṃ kṛtvā tatra praviśet | [SVidhB, 3, 9 1.1]
kamaṇḍalum udakopasparśanārtham ādāya trīnt saptarātrān anudaka upavasann ṛcaṃ sāma yajāmaha ity etayoḥ pūrvaṃ sadā sahasrakṛtva āvartayan yadi devatāḥ paśyati siddhaṃ tad iti | [SVidhB, 3, 9 1.2]
athotthānam | [SVidhB, 3, 9 1.3]
antarikṣyā hāsya siddhā bhavanty antarikṣakramaṇaṃ ca | [SVidhB, 3, 9 1.4]
dvārāṇi cāsya vivlīyante | [SVidhB, 3, 9 1.5]
dvitīyam etena kalpena prayuñjānaḥ kāmacārī manojavo bhavati | [SVidhB, 3, 9 2.1]
śuklān upavaset sarvān kālān mṛṣṭaḥ śuklavāsāś candanenānuliptaḥ sumanaso dhārayaṃstyamūṣu pūrvaṃ sadā sahasrakṛtva āvartayan ye mānuṣāḥ kāmās tān avāpnoti | [SVidhB, 3, 9 3.1]
dvitīyam etena kalpena prayuñjāno ye daivās tāṃs tena | [SVidhB, 3, 9 4.1]
māsam upavased ekam ekam ayācitaṃ bhuñjīta mayi varca ity etena kalpena catvāri varṣāṇi prayuñjānas trayāṇāṃ lokānām ādhipatyaṃ gacchati vṛddhāv apy asyaikasya | [SVidhB, 3, 9 5.1]
atha yāny anādiṣṭakāmakalpāni teṣāṃ yathāśruti smṛtiliṅgaiḥ kāmāḥ kṣurasaṃyuktāḥ | [SVidhB, 3, 9 6.1]
ābhiprāyikaṃ karma | [SVidhB, 3, 9 7.1]
so 'yaṃ prājāpatyo vidhis tam imaṃ prajāpatir bṛhaspataye provāca bṛhaspatir nāradāya nārado viṣvaksenāya viṣvakseno vyāsāya pārāśaryāya vyāsaḥ pārāśaryo jaiminaye jaiminiḥ pauṣpiñjyāya pauṣpiñjyaḥ pārāśaryāyaṇāya pārāśaryāyaṇo bādarāyaṇāya bādarāyaṇas tāṇḍiśāṭyāyanibhyāṃ tāṇḍiśāṭyāyaninau bahubhyaḥ | [SVidhB, 3, 9 8.1]
so 'yam anūcānāya brahmacāriṇe samāvartamānāyākhyeyaḥ | [SVidhB, 3, 9 9.1]
upādhyāyāya grāmavaraṃ sahasraṃ śvetaṃ cāśvaṃ pradāyānujñāto vā yaṃ kāmaṃ kāmayate tam āpnoti tam āpnoti | [SVidhB, 3, 9 10.1]
vedārthasya prakāśena tamo hārdaṃ nivārayan | [SVidhB, 3, 9 11.1]
pumarthāś caturo deyād vidyātīrthamaheśvaraḥ | [SVidhB, 3, 9 11.2]
