{RRSDīp zu RRS, 8, 74}
jāraṇāṃ vivakṣuḥ prathamaṃ tadbhedān āha varavārtikaiḥ śreṣṭharasaśāstratattvajñair iti trirūpā tribhedā jāraṇā nirdiṣṭā proktā | [RRSDīp zu RRS, 8, 74 1]
kāni trīṇi rūpāṇi garbhe cāraṇaṃ garbhe drāvaṇaṃ garbhe jāraṇam | [RRSDīp zu RRS, 8, 74 2]
garbhaśabdaḥ sarvatra sambadhyate | [RRSDīp zu RRS, 8, 74 3]
garbhacāraṇaṃ garbhadrāvaṇaṃ garbhajāraṇaṃ ceti bhāvaḥ | [RRSDīp zu RRS, 8, 74 4]
punar bhūyo jāraṇā iti dvividhā dviprakārā proktā kathitā | [RRSDīp zu RRS, 8, 74 5]
kiṃ taddvaividhyaṃ nirmukhā samukhā ca | [RRSDīp zu RRS, 8, 74 6]
nirmukhajāraṇā samukhajāraṇā ceti yāvat | [RRSDīp zu RRS, 8, 74 7]
jāraṇālakṣaṇaṃ yathā drutagrāsaparīṇāmo viḍayantrādiyogataḥ jāraṇetyucyate tasyāḥ prakārāḥ santi koṭiśaḥ iti | [RRSDīp zu RRS, 8, 74 8]
