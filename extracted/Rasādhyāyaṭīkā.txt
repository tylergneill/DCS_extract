{RAdhyṬ zu RAdhy, 9.2}
tatrādāv eva nirvighnaṃ prārabdhakāryasiddhyartham abhīṣṭadevatānamaskāram āha | [RAdhyṬ zu RAdhy, 9.2 1]
{RAdhyṬ zu RAdhy, 11.2}
iha rasakarmāṇi caturaśītiḥ guṭikābhedāścaturaśītiḥ añjanāni caturaśītiḥ | [RAdhyṬ zu RAdhy, 11.2 1]
evaṃ te dvipañcāśadadhike dve śate bhedāḥ | [RAdhyṬ zu RAdhy, 11.2 2]
tata eteṣāṃ bhedānāṃ madhyād yadaikā kācit kriyā prārabhyate tadā prārambhātpūrvaṃ māsamekaṃ brahmacaryarūpaṃ tapaḥ kartavyam | [RAdhyṬ zu RAdhy, 11.2 3]
brahmacaryasyaiva sarvatapomūlatvāt | [RAdhyṬ zu RAdhy, 11.2 4]
tadrahitasyāparatapasaḥ sarvasyāpi niṣphalatvāt | [RAdhyṬ zu RAdhy, 11.2 5]
yadvā brahmacaryaṃ dhāryam | [RAdhyṬ zu RAdhy, 11.2 6]
tathācāryādinā yathāyuktyā tapaḥ kāryam | [RAdhyṬ zu RAdhy, 11.2 7]
dvayorapi sarvakarmaphalānām ādimūlatvāt | [RAdhyṬ zu RAdhy, 11.2 8]
tathā haviṣyānnaṃ ghṛtaśarkarāmiśraṃ pāyasaṃ kṣīrabhojanaṃ kāryam | [RAdhyṬ zu RAdhy, 11.2 9]
aparair āhārair dehaśuddherabhāvāt | [RAdhyṬ zu RAdhy, 11.2 10]
prāṇāyāmasādhanābhāvāc ca | [RAdhyṬ zu RAdhy, 11.2 11]
tata evaṃ karma pālayatā tatkarmaphalaṃ yāvan netavyam | [RAdhyṬ zu RAdhy, 11.2 12]
yato rasādikā kriyāḥ sādhake bhraṣṭe yathoktabhojanam akurvati na sidhyanti | [RAdhyṬ zu RAdhy, 11.2 13]
taponaṣṭe na ca phalanti | [RAdhyṬ zu RAdhy, 11.2 14]
etac ca granthānte svayaṃ spaṣṭayiṣyati | [RAdhyṬ zu RAdhy, 11.2 15]
{RAdhyṬ zu RAdhy, 12.2}
śrīkaṅkālayayogisamīpāt samāyātam adhyāyaṃ vadāmīti śiṣyavacanam | [RAdhyṬ zu RAdhy, 12.2 1]
yatrādhyāye śṛṅkhalāraso yuktibhir auṣadhabhāvanāgnipuṭādividhibhiḥ prakaṭīkṛto 'sti | [RAdhyṬ zu RAdhy, 12.2 2]
yathā kila śṛṅkhalā pūrvapūrvatarāvayavair anyonyānupraveśāt sambaddhā bhavati tathā atrāpi | [RAdhyṬ zu RAdhy, 12.2 3]
pūrvaṃ rasasya śodhanam | [RAdhyṬ zu RAdhy, 12.2 4]
tataḥ śodhitarasasya mūrchitotthāpanam | [RAdhyṬ zu RAdhy, 12.2 5]
mūrchitotthāpitasya pātanam | [RAdhyṬ zu RAdhy, 12.2 6]
pātitasya ca punarutthāpanam | [RAdhyṬ zu RAdhy, 12.2 7]
pātitotthāpitasya svedanam | [RAdhyṬ zu RAdhy, 12.2 8]
svedena sveditasya ca niyāmitvam | [RAdhyṬ zu RAdhy, 12.2 9]
niyāmitasya nirodhakatvam | [RAdhyṬ zu RAdhy, 12.2 10]
nirodhitasya ca vakraprasāraṇam | [RAdhyṬ zu RAdhy, 12.2 11]
vakraprasāritasya cābhrakajāraṇam | [RAdhyṬ zu RAdhy, 12.2 12]
jīrṇābhrakasya ca lohajāraṇam | [RAdhyṬ zu RAdhy, 12.2 13]
jīrṇalohasya cāyaḥprakāśarājijāraṇam | [RAdhyṬ zu RAdhy, 12.2 14]
jīrṇāyaḥprakāśarājeś ca hemarājijāraṇam | [RAdhyṬ zu RAdhy, 12.2 15]
jīrṇahemarājer gandhakajāraṇam | [RAdhyṬ zu RAdhy, 12.2 16]
jīrṇagandhakasya ca manaḥśilāsattvajāraṇam | [RAdhyṬ zu RAdhy, 12.2 17]
jīrṇaśilāsattvasya ca khāparasattvajāraṇam | [RAdhyṬ zu RAdhy, 12.2 18]
jīrṇakhāparasattvasya cānnapathahīrakajāraṇam | [RAdhyṬ zu RAdhy, 12.2 19]
jīrṇavajrasya ca bandhaḥ | [RAdhyṬ zu RAdhy, 12.2 20]
bandhasya sāraṇam | [RAdhyṬ zu RAdhy, 12.2 21]
sāritasya ca māraṇam | [RAdhyṬ zu RAdhy, 12.2 22]
māritasya ca tasya krāmaṇam | [RAdhyṬ zu RAdhy, 12.2 23]
krāmitasya ca bandhaḥ | [RAdhyṬ zu RAdhy, 12.2 24]
bandhasya codghāṭanam | [RAdhyṬ zu RAdhy, 12.2 25]
iti | [RAdhyṬ zu RAdhy, 12.2 26]
evaṃ pūrvapūrvatarasaṃskārasya rasasyāgretanasaṃskāro granthito'stīty asau procyata iti tattvam | [RAdhyṬ zu RAdhy, 12.2 27]
{RAdhyṬ zu RAdhy, 13.2}
sūtasya pāradasya dvādaśa doṣān | [RAdhyṬ zu RAdhy, 13.2 1]
teṣāṃ doṣāṇām apagamopāyaiḥ śuddhiṃ nirmalatāṃ tato'ṣṭādaśa pāṭasāraṇādīn saṃskārān pūrvaṃ vadāmi | [RAdhyṬ zu RAdhy, 13.2 2]
tataḥ saṃskṛtānāṃ rasānāṃ tārādiniṣpattirūpaṃ phalam | [RAdhyṬ zu RAdhy, 13.2 3]
tato hema rājyādīnāṃ khāparasattvādīnāṃ cotpattim | [RAdhyṬ zu RAdhy, 13.2 4]
tato dehasādhakam | [RAdhyṬ zu RAdhy, 13.2 5.1]
lohasādhakaṃ ca rasāyanaṃ vadāmīti śrīkaṅkālayaśiṣyavacaḥ | [RAdhyṬ zu RAdhy, 13.2 5.2]
atra krameṇa pratijñātottaram āha | [RAdhyṬ zu RAdhy, 13.2 6]
{RAdhyṬ zu RAdhy, 16.2}
ślokatrayam api spaṣṭam | [RAdhyṬ zu RAdhy, 16.2 1]
kevalaṃ dvau dvau ca vaṅganāgajau | [RAdhyṬ zu RAdhy, 16.2 2]
iti dvau vaṅgajau doṣau dvau ca nāgajau | [RAdhyṬ zu RAdhy, 16.2 3]
kapāli kālikā ceti caturthapañcamau | [RAdhyṬ zu RAdhy, 16.2 4]
vaṅgajau doṣau śyāmakapālikā ceti ṣaṣṭhasaptamau nāgajau eteṣāṃ caturṇāṃ lakṣaṇamāha | [RAdhyṬ zu RAdhy, 16.2 5]
dugdhe kvathite sati yādṛśī tarā upari bhavati | [RAdhyṬ zu RAdhy, 16.2 6]
rase'pi tādṛśī vaṅgajā | [RAdhyṬ zu RAdhy, 16.2 7]
nāgajā ca kapālikā upari bhavati | [RAdhyṬ zu RAdhy, 16.2 8]
śyāmā ṣaṣṭo doṣaḥ pañcavarṇo bhavati kālikā ca pañcamo doṣaḥ kṛṣṇavarṇa iti | [RAdhyṬ zu RAdhy, 16.2 9]
atha rasasya pañca doṣān āha | [RAdhyṬ zu RAdhy, 16.2 10]
{RAdhyṬ zu RAdhy, 18.1}
sārdhaślokaḥ spaṣṭaḥ | [RAdhyṬ zu RAdhy, 18.1 1]
atra ca jalamadhye mṛttikāpāṣāṇajalāntarasaṃyogāt tathā dugdhopari tarāvac ca ye dṛśyante te kañcukā ucyante | [RAdhyṬ zu RAdhy, 18.1 2]
ye punaḥ kodraveṣu madavadbhavanti te doṣā iti viśeṣaḥ | [RAdhyṬ zu RAdhy, 18.1 3]
athaiteṣāṃ doṣāṇāṃ pratyekaṃ vikārānāha | [RAdhyṬ zu RAdhy, 18.1 4]
{RAdhyṬ zu RAdhy, 25.2}
aṣṭāpi ślokāḥ spaṣṭā eva kevalaṃ cilharī kuṣṭhabheda eva | [RAdhyṬ zu RAdhy, 25.2 1]
iti sūtadoṣaguṇākhyānaṃ samāptam | [RAdhyṬ zu RAdhy, 25.2 2]
{RAdhyṬ zu RAdhy, 30.2}
ślokapañcakaṃ spaṣṭam | [RAdhyṬ zu RAdhy, 30.2 1]
ete sūtasyāṣṭādaśa saṃskārāḥ | [RAdhyṬ zu RAdhy, 30.2 2]
atha krameṇa saṃskārān vyākhyāpayann āha | [RAdhyṬ zu RAdhy, 30.2 3]
{RAdhyṬ zu RAdhy, 31.2}
prathamaṃ sūtaḥ ślakṣṇavastreṇa gālanīyo yathā vaṅganāgajāḥ pūrvoktavikārāḥ sarve vastre lagitvā tiṣṭhanti | [RAdhyṬ zu RAdhy, 31.2 1]
iti prathamaḥ saṃskāraḥ pāṭasāraṇaḥ | [RAdhyṬ zu RAdhy, 31.2 2]
{RAdhyṬ zu RAdhy, 33.2}
ekaṃ palaṃ suniṣpannaśvetaloṣṭajīkakasya catuḥṣaṣṭipalāni ca pāradasyobhayaṃ saṃmelya khalve kṣiptvā praharamekaṃ mardayet | [RAdhyṬ zu RAdhy, 33.2 1]
yathā kālikāṃ tyaktvā nirmalībhavati pāradaḥ iti mardanasaṃskāro dvitīyaḥ | [RAdhyṬ zu RAdhy, 33.2 2]
{RAdhyṬ zu RAdhy, 34.2}
snuhīdugdhena khalve rasaḥ kṣiptvā sapta dināni mṛdyate | [RAdhyṬ zu RAdhy, 34.2 1]
tato bhūmijaḥ kañcuko yāti | [RAdhyṬ zu RAdhy, 34.2 2]
evaṃ sapta dināni arkadugdhena mardite pāṣāṇakañcuko yāti | [RAdhyṬ zu RAdhy, 34.2 3]
{RAdhyṬ zu RAdhy, 35.2}
palāśasya parpaṭān jalena kledayitvā tato vartayitvā vastreṇa niścotya raso grāhyaḥ | [RAdhyṬ zu RAdhy, 35.2 1]
tena rasena sapta dināni raso mṛdyate | [RAdhyṬ zu RAdhy, 35.2 2]
yathā jalajakañcuko yāti | [RAdhyṬ zu RAdhy, 35.2 3]
{RAdhyṬ zu RAdhy, 38.1}
sārdhaślokadvayaṃ spaṣṭam | [RAdhyṬ zu RAdhy, 38.1 1]
kevalaṃ vajraḥ snuhikandaś ca śūraṇas tayo rasena | [RAdhyṬ zu RAdhy, 38.1 2]
athavā vajrākhyaḥ kandaḥ parvatabhūmau bhavati | [RAdhyṬ zu RAdhy, 38.1 3]
sarve'pi kañcukā yathoktarasena saptadināni sūtamardanena naśyantīti | [RAdhyṬ zu RAdhy, 38.1 4]
{RAdhyṬ zu RAdhy, 42.2}
atra cāyamāmnāyaḥ | [RAdhyṬ zu RAdhy, 42.2 1]
khalve rasopari yathoktauṣadharasaḥ kṣipyate | [RAdhyṬ zu RAdhy, 42.2 2]
yathā yathā sūto bruḍati tathā tathā mardanīyaḥ | [RAdhyṬ zu RAdhy, 42.2 3]
śanaiḥ śanair yadi cāgretanauṣadharasaḥ śuṣyati tadā punaḥ kṣepaṇīyaḥ | [RAdhyṬ zu RAdhy, 42.2 4]
evaṃ saptadināni yadi marditaḥ pārado bhavati tadā kāñjikena kharalo bhriyate punaḥ śanairmṛdyate tato vastravartayaḥ kṣiptvā tathā mucyante tathā vartiprāntāḥ bhūmau laganti | [RAdhyṬ zu RAdhy, 42.2 5]
taiśca kāñjikaṃ galitvā yāti | [RAdhyṬ zu RAdhy, 42.2 6]
evaṃ sūtaḥ sarvair apyauṣadhaiḥ saptadināni piṣṭvā paścāt kāñjikena kṣālyaḥ | [RAdhyṬ zu RAdhy, 42.2 7]
auṣadhāni caikādaśāmūni | [RAdhyṬ zu RAdhy, 42.2 8]
vajrakṣīram | [RAdhyṬ zu RAdhy, 42.2 9]
arkakṣīram | [RAdhyṬ zu RAdhy, 42.2 10]
palāśaparpaṭaḥ | [RAdhyṬ zu RAdhy, 42.2 11]
citrakakvāthaḥ | [RAdhyṬ zu RAdhy, 42.2 12]
vajrakandaḥ | [RAdhyṬ zu RAdhy, 42.2 13]
kaṭutumbā | [RAdhyṬ zu RAdhy, 42.2 14]
bīaṅkaḥ | [RAdhyṬ zu RAdhy, 42.2 15]
triphalākvāthaḥ | [RAdhyṬ zu RAdhy, 42.2 16]
punaścitrakakvāthaḥ | [RAdhyṬ zu RAdhy, 42.2 17]
aśvagandhā | [RAdhyṬ zu RAdhy, 42.2 18]
nāhi | [RAdhyṬ zu RAdhy, 42.2 19]
atra citrakakvātho dvivelaṃ vidyate 'to dvādaśabhir auṣadhair ekādaśaiva iti sūtaśodhanasaṃskāras tṛtīyaḥ | [RAdhyṬ zu RAdhy, 42.2 21]
{RAdhyṬ zu RAdhy, 46.2}
pūrvarītyā śodhitaḥ pāradaḥ khalve prathamaṃ trikaṭukvāthena pūrvavat saptadināni sampiṣya śoṣayet | [RAdhyṬ zu RAdhy, 46.2 1]
tataḥ kāñjikena kṣālanīyaḥ | [RAdhyṬ zu RAdhy, 46.2 2]
evaṃ bhūmidūdhelyā rasena tata ārdrarasena | [RAdhyṬ zu RAdhy, 46.2 3]
tadanu karmāīrasena | [RAdhyṬ zu RAdhy, 46.2 4]
paścād devadālīrasena | [RAdhyṬ zu RAdhy, 46.2 5]
sapta sapta dināni mṛditvā śoṣayitvā kāñjikena dhāvanīyaḥ | [RAdhyṬ zu RAdhy, 46.2 6]
evaṃ ca kṛte 'sau mūrchitotthitaḥ pārada ityucyate tejasvī ca bhavati | [RAdhyṬ zu RAdhy, 46.2 7]
iti mūrchitotthāpanasaṃskāraś caturthaḥ | [RAdhyṬ zu RAdhy, 46.2 8]
{RAdhyṬ zu RAdhy, 49.2}
anyamatamathotthāpanam | [RAdhyṬ zu RAdhy, 49.2 1.1]
{RAdhyṬ zu RAdhy, 52.1}
mūrchitotthitapāradasya palāni 64 sarvottamatāmracūrṇasya palāni 16 dvātriṃśattame bhāge lavaṇaṃ palāni 9 ityarthaḥ | [RAdhyṬ zu RAdhy, 52.1 1]
sarvasarve ekīkṛtya nimbukarasena saṃmṛdya mṛkṣaṇopamā pīṭhī kāryā | [RAdhyṬ zu RAdhy, 52.1 2]
ayamatrāmnāyaḥ | [RAdhyṬ zu RAdhy, 52.1 3]
yāvanmātro rasastasya caturthe bhāge tāmracūrṇaṃ dvātriṃśattamabhāge lavaṇam | [RAdhyṬ zu RAdhy, 52.1 4]
nimbukarasaś ca tathā kṣepyo yathā sarvamauṣadhaṃ majjati | [RAdhyṬ zu RAdhy, 52.1 5]
adhike doṣo nahi hīne tu doṣaḥ | [RAdhyṬ zu RAdhy, 52.1 6]
śuṣke śuṣke punaḥ kṣepyaḥ | [RAdhyṬ zu RAdhy, 52.1 7]
mardanaṃ ca tāvad yāvan mṛkṣaṇopamā pīṭhī | [RAdhyṬ zu RAdhy, 52.1 8]
{RAdhyṬ zu RAdhy, 55.2}
ghaṭārdhasadṛśe kaṭāhe'dho mṛttikāyāḥ kuṇḍalī kāryate tac ca kaṭāhabundham ityucyate | [RAdhyṬ zu RAdhy, 55.2 1]
tataḥ pūrvakṛtāṃ tāṃ pīṭhīṃ tatra kaṭāhabundhe kṣiptvopari ācchādanārthaṃ sabalacikkaṇavastrasampuṭaṃ tāḍayitvā tasya vastrasya prāntān kuṇḍalīṃ paritaś cikkaṇamṛdā tathā limpedyathā jaṭitā iva te bhaveyuḥ | [RAdhyṬ zu RAdhy, 55.2 2]
tatastaṃ kaṭāhaṃ jalārdhapūrṇasthālikāmukhopari pradhvaraṃ muktvā sthālīkaṇṭhakaṭāhabundhakasaṃyogasthāne karpaṭamṛdaṃ dṛḍhaṃ dattvā kaṭāhamadhye chāṇakāni ghaṭīcatuṣkaṃ yāvaj jvālyante | [RAdhyṬ zu RAdhy, 55.2 3]
tato'gnitāpena raso vastratantuchidrair viniḥsṛtyādhaḥsthālikāsthitajalamadhye yāti | [RAdhyṬ zu RAdhy, 55.2 4]
tāmraṃ punarbudhaka eva vilagya tiṣṭhati | [RAdhyṬ zu RAdhy, 55.2 5]
tataḥ punarapi pūrvavat tāmracūrṇapāradapīṭhīṃ kṛtvā kaṭāhabundhasajalasthālikāyantreṇa pūrvavadraso jale pātyate | [RAdhyṬ zu RAdhy, 55.2 6]
evaṃ saptavāraṃ rasapātane kṛte kuṇṭhatvajaḍatvādayaḥ sūkṣmadoṣā yānti | [RAdhyṬ zu RAdhy, 55.2 7]
iti mūrchitotthāpitasūtasya pātanasaṃskāraḥ pañcamaḥ | [RAdhyṬ zu RAdhy, 55.2 8]
{RAdhyṬ zu RAdhy, 69.2}
pūrvasmin yoge pātanasaṃskārārthaṃ tāmrātsūtaḥ sūtāc ca tāmraṃ pṛthak saptavārakṛtam | [RAdhyṬ zu RAdhy, 69.2 1]
ihāpi yoge tadeva kariṣyate paraṃ tatra pātanāyehaiva pātitasyotthāpanāyeti viśeṣaḥ | [RAdhyṬ zu RAdhy, 69.2 2]
tac caivam | [RAdhyṬ zu RAdhy, 69.2 3]
rasapala66 tāmracūrṇapala16 lavaṇapala2 sarvaṃ nimbukarase mṛditvā pūrvavatpīṭhīṃ kṛtvā sthālikāyāṃ kṣiptvopari ca madhye mukhasthālīṃ dattvā dvayormukhayoge karpaṭamṛttikayā lipyate | [RAdhyṬ zu RAdhy, 69.2 4]
eṣa ḍamarukanāmā vidyādharanāmā ca yantra ucyate | [RAdhyṬ zu RAdhy, 69.2 5]
tato yā upari sthālī tasyā bundhe bāhyapārśve gomayaṃ dattvādhastanasthabundhādho yāmamātraṃ mṛduvahnir jvālanīyaḥ | [RAdhyṬ zu RAdhy, 69.2 6]
tataḥ sūta uḍḍīyoparitanasthālyāṃ yāti | [RAdhyṬ zu RAdhy, 69.2 7]
tāmraṃ cādhaḥ sthālyāṃ tiṣṭhati | [RAdhyṬ zu RAdhy, 69.2 8]
evaṃ punaḥ punaḥ saptavāraṃ sūtotthāpane kṛte raso vyāpako bhavati | [RAdhyṬ zu RAdhy, 69.2 9]
vyāpako nāma tīkṣṇaḥ prasaraṇaśīlaś ca | [RAdhyṬ zu RAdhy, 69.2 10]
iti pātitarasasyotthāpanasaṃskāraḥ ṣaṣṭhaḥ | [RAdhyṬ zu RAdhy, 69.2 11]
{RAdhyṬ zu RAdhy, 76.2}
śigrunāmno vṛkṣasya pattrāṇi gāḍhaṃ mṛkṣaṇopamānāni vartayitvā teṣāṃ piṇḍena kulhaḍīṃ kṛtvā tasyāṃ kulhaḍikāyāṃ pūrvavidhinā tāmraṃ parityajyodgīnaṃ rasaṃ tathā dvātriṃśattamena bhāgena lavaṇaṃ ca kṣiptvā tāṃ kulhaḍīṃ vastre baddhvā tadvastraṃ davarakeṇa kāṣṭhe baddhvā tatkāṣṭhaṃ sthālyāḥ kaṇṭhe kaṃcana paṭṭaṃ baddhvā sthālīmadhye tribhāganimbukarasasahitakāñjikaṃ kṣiptvā kāñjikopari ñūbamānā tathā vastraṃ baddhvā kulhaḍī moktavyā yathā kāñjikaṃ na lagati kevalaṃ bāṣpo lagati | [RAdhyṬ zu RAdhy, 76.2 1]
tato'horātraṃ sthālyā adho'gnirjvālanīyaḥ | [RAdhyṬ zu RAdhy, 76.2 2]
tataḥ punarapi śigrupattrair navāṃ kulhaḍīṃ kṛtvā dolāyantreṇa tathaivāhorātraṃ rasaḥ svedanīyaḥ | [RAdhyṬ zu RAdhy, 76.2 3]
yadi cāgretanaṃ kāñjikaṃ śuṣyati tathā punarnavaṃ kāñjikaṃ kṣepyam | [RAdhyṬ zu RAdhy, 76.2 4]
evaṃ saptabhirdinaiḥ saptabhiḥ kulhaḍībhiḥ saptavāraṃ svedito rasaḥ sampratyūrdhvaṃ pacyamāno 'tyarthamagniṃ sahate | [RAdhyṬ zu RAdhy, 76.2 5]
ityutthāpitarasasya svedanasaṃskāraḥ saptamaḥ | [RAdhyṬ zu RAdhy, 76.2 6]
granthāntare svedanam | [RAdhyṬ zu RAdhy, 76.2 7]
{RAdhyṬ zu RAdhy, 89.2}
uttarasyāṃ diśi yaḥ sthūlo raktaḥ saindhavakhoṭako niṣpadyate | [RAdhyṬ zu RAdhy, 89.2 1]
tasya madhyāt kīye chidraṃ ca vidhāya sveditaṃ rasaṃ tatra kṣiptvopari caṇakakṣāro deyastata upari svalpo nimbukarasaḥ kṣepyaḥ | [RAdhyṬ zu RAdhy, 89.2 2]
tatastasya chidrasyācchādanāyopari tādṛśa eva raktasaindhavakhoṭako deyaḥ | [RAdhyṬ zu RAdhy, 89.2 3]
atra ceyaṃ buddhiḥ | [RAdhyṬ zu RAdhy, 89.2 4]
yāvanmātraṃ chidramadhaḥkhoṭake bhavati tāvatī bhūmir dvitīyakhoṭakasya madhye muktvoparitaḥ kiṃcid utkīryate | [RAdhyṬ zu RAdhy, 89.2 5]
tasmiṃścopari datte tatsaindhavasampuṭaṃ bhavati | [RAdhyṬ zu RAdhy, 89.2 6]
tato bhūmau gajapramāṇāṃ gartāṃ kṛtvā tatra saindhavasampuṭaṃ muktvopary aṣṭāṅgulimānāṃ dhūliṃ dattvā chagaṇacūrṇena gartaṃ pūrayitvāgnir jvālanīyaḥ | [RAdhyṬ zu RAdhy, 89.2 7.1]
tataḥ prabhāte niṣkāsya kāñjikena prakṣālya punaḥ saindhavapuṭe kṣiptvopari navasāracūrṇaṃ nimbukarasaṃ ca muktvopari sampuṭaṃ ca dattvā punar gartāyāṃ muktvāhorātraṃ kārīṣāgnir jvālanīyaḥ | [RAdhyṬ zu RAdhy, 89.2 8]
evaṃ saptavāraṃ saptadinaiḥ saptadinaiḥ saṃskāryaḥ | [RAdhyṬ zu RAdhy, 89.2 9]
tṛtīyadine sājīkṣāraḥ | [RAdhyṬ zu RAdhy, 89.2 10]
caturthe dine jhījarīṭakṣāraḥ | [RAdhyṬ zu RAdhy, 89.2 11]
pañcamadine hiṅgupuṣā ṣaṣṭhadine saptamadine cairaṇḍaphalacūrṇam | [RAdhyṬ zu RAdhy, 89.2 12]
sarveṣāmupari nimbukarasaḥ kṣepya eva | [RAdhyṬ zu RAdhy, 89.2 13]
evaṃ kṛte'sau niyāmako raso'tīvāgniṃ sahate | [RAdhyṬ zu RAdhy, 89.2 14]
tathā kiṃcid udannabubhukṣo jihvāṃ calayati | [RAdhyṬ zu RAdhy, 89.2 15]
iti sveditarasasya niyāmakasaṃskāro'ṣṭamaḥ | [RAdhyṬ zu RAdhy, 89.2 16]
{RAdhyṬ zu RAdhy, 92.2}
kācakumpikāyāṃ cikkaṇāṃ mṛdaṃ dattvā madhye niyāmakaṃ rasaṃ kṣiptvā mukhe koḍīyakam | [RAdhyṬ zu RAdhy, 92.2 1]
ko 'rthaḥ loṣṭacātikāṃ dattvā | [RAdhyṬ zu RAdhy, 92.2 2]
uparikarpaṭaṃ mṛttikāṃ ca dattvā śoṣayet | [RAdhyṬ zu RAdhy, 92.2 3]
tato bhūmau gajapramāṇāṃ gartāṃ kṛtvā tatra kṣiptvopari aṣṭāṅgulidhūliṃ dattvāhorātraṃ kārīṣāgnirjvālanīyaḥ | [RAdhyṬ zu RAdhy, 92.2 4]
tataḥ punaḥ prabhāte rakṣāṃ kṛtvā navaṃ chagaṇacūrṇaṃ kṣiptvāhorātraṃ ca kārīṣāgnirjvālanīyaḥ | [RAdhyṬ zu RAdhy, 92.2 5]
evaṃ saptabhir dinaiḥ saptavāraṃ saṃskṛto'sau nirodhako nāma raso mahābubhukṣayā pīḍito jihvāṃ lelihyamānaḥ kumpito grāhyaḥ | [RAdhyṬ zu RAdhy, 92.2 6]
iti niyāmakasya nirodhakasaṃskāro navamaḥ | [RAdhyṬ zu RAdhy, 92.2 7]
{RAdhyṬ zu RAdhy, 110.2}
suniṣpannabījapūrasya vṛntam utpāṭya madhye utkīrya chidraṃ kṛtvā tato nirodhakaṃ rasaṃ kṣiptvopari lavaṇaṃ muktvā punastena vṛntena chādayitvā bījapūrakaṃ vastre baddhvā tribhāgena nimbukarasayuktakāñjikabhṛtasthālī madhye dolāyantreṇa pūrvoktena kāñjike bruḍantaṃ bījapūrakaṃ dhṛtvādho 'gnir jvālanīyo 'horātram | [RAdhyṬ zu RAdhy, 110.2 1]
tataḥ punaḥ prabhāte navaṃ bījapūrakamānīya tathaiva madhye rasaṃ kṣiptvā dolāyantreṇāhorātraṃ rasaḥ saṃskāryaḥ | [RAdhyṬ zu RAdhy, 110.2 2]
evaṃ saptabhir dinaiḥ saptavāraṃ navanavair mātuluṅgaiḥ saṃskṛto raso dhānyābhrakādīnāṃ grasanāya prasāritamukho vidhinā dattaṃ sarvaṃ grāsaṃ jīryati | [RAdhyṬ zu RAdhy, 110.2 3]
iti nirodhakarasasya mukhaprasāraṇasaṃskāro daśamaḥ | [RAdhyṬ zu RAdhy, 110.2 4]
{RAdhyṬ zu RAdhy, 116.2}
iti dīpto viśuddhaḥ prabalataravidyucchaṭāsahasrābhaḥ sutarāṃ bhavati | [RAdhyṬ zu RAdhy, 116.2 1]
rasendro dravye'pi rasāyane yojyaḥ | [RAdhyṬ zu RAdhy, 116.2 2]
iti dīpanagranthāḥ | [RAdhyṬ zu RAdhy, 116.2 3]
{RAdhyṬ zu RAdhy, 120.2}
kācakumpikāmadhye prasāritamukhaṃ rasaṃ palam ekaṃ madhye muktvā kumpikāmukhe cātikāṃ dattvopari karpaṭamṛttikayā liptvā śoṣayet | [RAdhyṬ zu RAdhy, 120.2 1]
tataḥ pṛthulamukhāyāṃ kuṇḍikāyāṃ vālukāṃ kṣiptvopari aṅgulacatuḥpañcapramāṇāṃ dhūliṃ dattvā kuṇḍikāyā adho 'ṣṭayāmān haṭhāgniṃ jvālayitvā dhānyābhrakapalaṃ jāraṇīyam | [RAdhyṬ zu RAdhy, 120.2 2]
atra tv ayamāmnāyaḥ | [RAdhyṬ zu RAdhy, 120.2 3]
kuṇḍikāyāṃ tathā vālukā kṣepyā yathā tasyā upari kumpikāyāṃ muktāyāṃ tadupari aṅgulacatuḥpañcapramāṇāyāṃ vālukāyāṃ kṣiptāyāṃ kuṇḍikā pūrṇā bhavati | [RAdhyṬ zu RAdhy, 120.2 4]
tathā rasapala 64 lavaṇapala 2 dhānyābhrakapala 1 iti mātrāpramāṇam | [RAdhyṬ zu RAdhy, 120.2 5]
tatastāṃ kumpīm bhaṅktvā rasaṃ gṛhītvā punarapi dvitīyakumpikāyāṃ rasadhānyābhrakalavaṇanimbukarasān kṣiptvā pūrvavadahorātraṃ haṭhāgnijvālanena dhānyābhrakapalaṃ jāraṇīyam | [RAdhyṬ zu RAdhy, 120.2 6]
evamaṣṭabhir dinair aṣṭabhiḥ kumpikābhir aṣṭadhānyābhrakapalāni jāraṇīyāni | [RAdhyṬ zu RAdhy, 120.2 7]
tato'sau gaganagrāsanāmā pāradaḥ procyate | [RAdhyṬ zu RAdhy, 120.2 8]
{RAdhyṬ zu RAdhy, 137.2}
atrāmnāyaḥ | [RAdhyṬ zu RAdhy, 137.2 1]
pūrvam abhrakair akhaṇḍavrīhibhiḥ ślakṣṇapāṣāṇakarkarair vādṛḍhanahīnavastrako thalikāṃ bhṛtvā dvāraṃ davarakeṇa dṛḍhaṃ baddhvā kāṣṭhapattrikāyāṃ jalapūrṇāyāṃ muktvā gāḍhaṃ tathā mardanīyo yathābhrakaṃ cūrṇībhūya kiṃcid bahir niḥsarati | [RAdhyṬ zu RAdhy, 137.2 2]
tac ca śoṣayitvā ślakṣṇacūrṇaṃ gṛhyate | [RAdhyṬ zu RAdhy, 137.2 3]
idaṃ ca bhūmikāyāṃ kṣiptaṃ sūkṣmatvāt tatra lagati | [RAdhyṬ zu RAdhy, 137.2 4]
rasajñās tv etaṃ dhānyābhrakaṃ vadanti | [RAdhyṬ zu RAdhy, 137.2 5]
tathā pāradāddviguṇe dhānyābhrakeṇa jīrṇe'gniṃ tāpayettato raso dhūmena kṛtoḍḍīya yāti | [RAdhyṬ zu RAdhy, 137.2 6]
caturguṇe dhānyābhrake jīrṇe dhūmarūpeṇa na yāti | [RAdhyṬ zu RAdhy, 137.2 7]
kiṃtu haṭhāgniyoge mūṣāyām uḍḍīya bahiḥ patati | [RAdhyṬ zu RAdhy, 137.2 8]
ṣaḍguṇe dhānyābhrake jīrṇe bahiruḍḍīya na yāti | [RAdhyṬ zu RAdhy, 137.2 9]
kiṃtu mūṣāmadhye kampate | [RAdhyṬ zu RAdhy, 137.2 10]
aṣṭaguṇe jīrṇe haṭhena dhmāto hi suvarṇavat sthirībhavati na punaḥ punarmanāgapi kampate | [RAdhyṬ zu RAdhy, 137.2 11]
tato mahāgnisahena tena rasena rūpyagadyāṇakapattram abhyañjya gālyate | [RAdhyṬ zu RAdhy, 137.2 12]
tadā daśavarṇaṃ suvarṇaṃ suvarṇaṃ bhavati | [RAdhyṬ zu RAdhy, 137.2 13]
iti prasārite mukhasya rasasya gaganagrāsajāraṇaṃ prathamam | [RAdhyṬ zu RAdhy, 137.2 14]
{RAdhyṬ zu RAdhy, 150.2}
yasmin lohakhalve catvāraḥ pādā mañcikayābhibhavanti sa catuṣpāda ucyate | [RAdhyṬ zu RAdhy, 150.2 1]
tasmin lohakhalve grastābhrakasūtaṃ tathā catuḥṣaṣṭitamena sūtakasya kāntalohacūrṇaṃ kṣiptvā yathā viḍena saha loṣṭikayā mandaṃ mandaṃ mandaṃ mardayet | [RAdhyṬ zu RAdhy, 150.2 2]
adhaśca komalāgnir jvālayet | [RAdhyṬ zu RAdhy, 150.2 3]
evaṃ kurvatā yadi kāntalohacūrṇacatuḥṣaṣṭitamo jīrṇo bhavati tadā punarapi catuḥṣaṣṭitamabhāgena kāntalohacūrṇaṃ kṣiptvā thūthāviḍena peṣaṇīyam | [RAdhyṬ zu RAdhy, 150.2 4]
adhaścāgnir jvālanīyaḥ | [RAdhyṬ zu RAdhy, 150.2 5]
evaṃ pūrvakṣipte lohacūrṇe jīrṇe punaḥ punas tāvac catuḥṣaṣṭitamāṃśena lohacūrṇaṃ kṣepyam | [RAdhyṬ zu RAdhy, 150.2 6]
yāvat sūtād aṣṭaguṇalohacūrṇe jīryati | [RAdhyṬ zu RAdhy, 150.2 7]
ityarthaṃ lohacūrṇasya kaṣāyeṇa rasaḥ pāśitaḥ san godhūmavarṇo bhavati | [RAdhyṬ zu RAdhy, 150.2 8]
tathā rāgāṃśca sahate | [RAdhyṬ zu RAdhy, 150.2 9]
atha prakāśādikarājirāgāś ca jīryati | [RAdhyṬ zu RAdhy, 150.2 10]
atra ca yadi kāntalohaṃ na labhyate tadā tīkṣṇāyasaṃ sāralohaṃ ca | [RAdhyṬ zu RAdhy, 150.2 11]
tathāyatvagheraṃ thūthakaṃ tat kāñjikena saṃghṛṣya candanaṃ kṣipyate | [RAdhyṬ zu RAdhy, 150.2 12]
etat thūthāviḍam ityucyate | [RAdhyṬ zu RAdhy, 150.2 13]
agre'pi sarvatra thūthāviḍe śabdenedameva jñeyam | [RAdhyṬ zu RAdhy, 150.2 14]
iti grastābhrakasūtasya lohajāraṇaṃ dvitīyam | [RAdhyṬ zu RAdhy, 150.2 15]
{RAdhyṬ zu RAdhy, 153.2}
pūrvokte ca catuṣpāde lohakhalve jīrṇalohaṃ rasaṃ tathā | [RAdhyṬ zu RAdhy, 153.2 1]
catuḥṣaṣṭitamabhāgena ayaḥprakāśirājicūrṇaṃ ca kṣiptvā pūrvoktena thūthāviḍena mardayet | [RAdhyṬ zu RAdhy, 153.2 2]
adhaśca komalāgnir jvālayet | [RAdhyṬ zu RAdhy, 153.2 3]
agretanakṣiptāyaḥprakāśaṃ cūrṇe ca jīrṇe punas tāvanmātram ayaḥ | [RAdhyṬ zu RAdhy, 153.2 4]
evaṃ ca yadi rasād aṣṭaguṇāyaḥprakāśarājijīrṇā bhavati | [RAdhyṬ zu RAdhy, 153.2 5]
tadā sūtaḥ pīto bhavet | [RAdhyṬ zu RAdhy, 153.2 6]
tataḥ sūtasya raktatānimittaṃ vakṣyamāṇarītyā hemarājiṃ jārayet | [RAdhyṬ zu RAdhy, 153.2 7]
iti jīrṇalohasūtasyāyaḥprakāśarājijāraṇaṃ tṛtīyam | [RAdhyṬ zu RAdhy, 153.2 8]
rājisvarūpaṃ cāgre svayaṃ sa ca vyākhyāsyati | [RAdhyṬ zu RAdhy, 153.2 9]
{RAdhyṬ zu RAdhy, 156.1}
svarṇasyotpādanārthaṃ ca jāryaḥ śuddho hi gandhakaḥ | [RAdhyṬ zu RAdhy, 156.1 1]
yathā ayaḥprakāśarājirjāraṇā tathā hemarājerapi jāraṇā jñeyā | [RAdhyṬ zu RAdhy, 156.1 2]
pāradādaṣṭaguṇā ca śeṣaṃ spaṣṭam | [RAdhyṬ zu RAdhy, 156.1 3]
iti jīrṇāyaḥprakāśakarājisūtasya hemarājijāraṇaṃ caturtham | [RAdhyṬ zu RAdhy, 156.1 4]
{RAdhyṬ zu RAdhy, 161.2}
iha kūpavalloṣṭabandhaḥ kāñcikahastamāno garte sudhāyāś chohayā lipto yadi vāguḍaṃ sahitena cūrṇena liptaḥ śuṣkaḥ san | [RAdhyṬ zu RAdhy, 161.2 1]
bhūdharanāmāyaṃ yantraḥ procyate | [RAdhyṬ zu RAdhy, 161.2 2]
tataḥ kācaliptamṛttikākāṃsyaṃ śarāve jīrṇe hemarājiṃ sūtaṃ tathāṣoḍaśabhāgena śuddhagandhakacūrṇaṃ vā kṣiptvopari mukhakācaliptamṛttikākoḍīyakaṃ dattvā karpaṭamṛttikayā liptvā taṃ śarāvaṃ sampuṭaṃ bhūdharayantramadhye muktvā haṭhāgnir jvālanīyaḥ | [RAdhyṬ zu RAdhy, 161.2 3]
śuddhaṃ gandhakasvarūpaṃ ca gurumukhād avajñeyam | [RAdhyṬ zu RAdhy, 161.2 4]
yataḥ sarvasminn apyatra granthe 'nyatrāpi ca śuddhagandhaka eva kīcanasi dvimūlabījam | [RAdhyṬ zu RAdhy, 161.2 5]
ata eva sarvatra gandhakaśuddhiyuktir gopitaiṣeti jñeyam | [RAdhyṬ zu RAdhy, 161.2 6]
sadoṣe ca gandhake jārite na kāryasiddhiriti tu gurumukhād gandhakaśuddhir avagantavyā | [RAdhyṬ zu RAdhy, 161.2 7]
tathā pūrvakṣiptagandhakaṣoḍaśabhāge jīrṇe punaḥ koḍīyakamūrchāyāśugandhakaṣoḍaśabhāgaṃ kṣiptvā koḍīyakaṃ dattvā haṭhāgnir jvālanīyaḥ | [RAdhyṬ zu RAdhy, 161.2 8]
evaṃ ca rasāt ṣaḍguṇaśuddhagandhake jīrṇe 'tīvaraktaḥ pārado bhavati | [RAdhyṬ zu RAdhy, 161.2 9]
tena ca rasena rūpyaṃ tāmraṃ lohaṃ vaṅgaṃ nāgaṃ pittalaṃ kāṃsyaṃ ceti sapta lohāni abhyañjya gālitāni pañcadaśasuvarṇāni bhavanti | [RAdhyṬ zu RAdhy, 161.2 10]
iti jīrṇahemarājisūtasya gandhakajāraṇaṃ pañcamam | [RAdhyṬ zu RAdhy, 161.2 11]
{RAdhyṬ zu RAdhy, 166.2}
iha khaṭikā | [RAdhyṬ zu RAdhy, 166.2 1]
lavaṇam | [RAdhyṬ zu RAdhy, 166.2 2]
tūrī | [RAdhyṬ zu RAdhy, 166.2 3]
gairikavarṇikājīkaka ityetābhiḥ pañcabhir mṛttikābhiḥ parīkṣakāḥ kanakaṃ parīkṣyaṃ tena yathā | [RAdhyṬ zu RAdhy, 166.2 4]
kanakapattrāṇi kāñjikena kledayitvā rajakatyaktatūrīśuṣkalagadakaṃ lavaṇena samabhāgena cūrṇayitvā karparaḥ paricūrṇas tadupari pattraṃ punaścūrṇaṃ punaḥ pattramevaṃ pattrāṇy uparyupari muktvopari punaḥ karparaṃ dattvā cūrṇena sarvataḥ pārśve vācchādya yāvadbhiḥ karparapuṭa ācchādyate tāvanti chagaṇakāni khaḍakitvāgni dattvā mucyate yadi ca jvalitvā svayaṃ tiṣṭhati | [RAdhyṬ zu RAdhy, 166.2 5]
tadā punar dvitīyavāraṃ chagaṇakhaṇḍakapūrṇaḥ puṭo deyaḥ | [RAdhyṬ zu RAdhy, 166.2 6]
evaṃ yadi malādhikyaṃ tadā tṛtīyo deyaḥ | [RAdhyṬ zu RAdhy, 166.2 7]
evaṃ citrakṣaṭakhaṭikayāpi golakakhaṭikayā vā lavaṇamiśrayāpi puṭadvayatrayadānena tadeva kāryam | [RAdhyṬ zu RAdhy, 166.2 8]
atha yadyeva jñāyate | [RAdhyṬ zu RAdhy, 166.2 9]
evaṃ kṛte'pi sarvathā na śuddhaṃ dravyaṃ yadi vāvadūlotādikudhātumasādhikyaṃ tadāmasavāravarṇikayā jīkakeṇa vā lavaṇamiśreṇa pūrvarītyaiva puṭadvayatrayadāne sarvamalaśuddhiḥ | [RAdhyṬ zu RAdhy, 166.2 10]
iti pañcamṛtsnābhiḥ sarvadoṣaśuddhiḥ | [RAdhyṬ zu RAdhy, 166.2 11]
tathā caturdaśavaṇikādaśīkādaśayanavāś ceti sampratikale svarṇaparamasīmā ataḥ paraṃ śodhane 'pi kṛte na hi karṇikāvṛddhiḥ | [RAdhyṬ zu RAdhy, 166.2 12]
tathā śodhanacūrṇaṃ yadi dhmāyate tadā yo rūpyādidhātuś cīrṇo bhavati so 'pi labhyate | [RAdhyṬ zu RAdhy, 166.2 13]
tathā rūpyaṃ karpare kṣiptvoparisīsakaṃ kṣipyate'dho jālyate tato dvāv api sarāvedākatra bhūtvā bhramatas tadāvasīsakarajatamalaṃ caritvā karparalagitāgaraṇarakṣāṅgulapramāṇaś caramadhye milati | [RAdhyṬ zu RAdhy, 166.2 14]
śuddharūpyarasaśca yadi bhrāntas tiṣṭhati tadā jñeyaṃ śuddho rūpyarasaḥ | [RAdhyṬ zu RAdhy, 166.2 15]
rakṣāyāṃ dhyātāyāṃ cīrṇatāmṛdi dhātavo labhyante | [RAdhyṬ zu RAdhy, 166.2 16]
ityādivijñamukhair jñeyam | [RAdhyṬ zu RAdhy, 166.2 17]
atha mūlagranthavyākhyā | [RAdhyṬ zu RAdhy, 166.2 18]
bhūdharayantre śarāvasampuṭe jīrṇaṃ gandhakaṃ rasaṃ kṣiptvā dvātriṃśattamena manaḥśilāsattvaṃ ca kṣiptvā mukhe koḍīyakaṃ dattvā karpaṭamṛttikayā ca liptvā haṭhāgniṃ jvālayet jīrṇe ca manaḥśilāsattve punardvātriṃśattamena bhāgena tasya kṣepaḥ | [RAdhyṬ zu RAdhy, 166.2 19]
evaṃ punaḥ punaḥ kṣepaṇasūtatulyaṃ manaḥśilāsattvaṃ jāryam | [RAdhyṬ zu RAdhy, 166.2 20]
na hīnaṃ na cādhikam | [RAdhyṬ zu RAdhy, 166.2 21]
evaṃ manaḥśilāsattve jīrṇe pāradena saptalohānyabhyaṅgagālitāni hemarūpāṇi bhavanti | [RAdhyṬ zu RAdhy, 166.2 22]
tacca hema pañcabhir mṛttikābhiḥ śodhanikāṃ sahate | [RAdhyṬ zu RAdhy, 166.2 23]
tathādādyachedakaṣāvarttaśodhanaśuddhaṃ ca jāyate | [RAdhyṬ zu RAdhy, 166.2 24]
iti jīrṇagandhakasūtasya manaḥśilāsattvajāraṇaṃ ṣaṣṭham | [RAdhyṬ zu RAdhy, 166.2 25]
etāvadbhiḥ saṃskāraiḥ saṃskṛto raso lohasādhaka eva | [RAdhyṬ zu RAdhy, 166.2 26]
ataḥ paraṃ ca ye saṃskārā yāni ca jāraṇāni tāni dehalohasādhakānīti | [RAdhyṬ zu RAdhy, 166.2 27]
tatra saptamaṃ khāparasattvajāraṇam āha | [RAdhyṬ zu RAdhy, 166.2 28]
{RAdhyṬ zu RAdhy, 169.2}
catuṣpāde lohaṣairaleṣāparasūtvaṃ tasmāccatuḥṣaṣṭiguṇaṃ jīrṇamanaḥśilāsattvaṃ pāradaṃ ca kṣiptvā thūthāviḍena saṃpiṣann adho mṛduvahnir jvālayet | [RAdhyṬ zu RAdhy, 169.2 1]
atratane ca khāparasattve jīrṇe punaḥ 64 bhāgena tadeva kṣepyam | [RAdhyṬ zu RAdhy, 169.2 2]
evaṃ punaḥ punaḥ kṣiptvā rasādaṣṭaguṇaṃ khāparasattvaṃ jāraṇīyam | [RAdhyṬ zu RAdhy, 169.2 3]
tataḥ pāradaḥ sasneho vā saṃpratyūrdhvam annapathahīrakaṃ jīryati | [RAdhyṬ zu RAdhy, 169.2 4]
iti jīrṇaśilāsattvasya tasya khāparasattvajāraṇaṃ saptamam | [RAdhyṬ zu RAdhy, 169.2 5]
{RAdhyṬ zu RAdhy, 172.2}
ilāgre tribhiḥ prakārairannapathahīrakāṇāṃ niṣpattiṃ bhaṇiṣyati | [RAdhyṬ zu RAdhy, 172.2 1]
tatas teṣāṃ prakāratrayāṇāṃ madhyātprathamamekatamena prakāreṇa niṣpannam annapathe hīrakabhasma tathā jīrṇakhāparasattvaṃ sutaṃ cobhāv api catuṣpāde lohakhalve kṣiptvā thūthāviḍena piṣan kharalādho bhāge komalāgniṃ jvālayet | [RAdhyṬ zu RAdhy, 172.2 2]
tāvat yāvatā sarvaṃ hīrakabhasma jīryati | [RAdhyṬ zu RAdhy, 172.2 3]
tato hīrake jīrṇe sati rasaḥ sarvavyāpīti dehalohavyāpako bhavati | [RAdhyṬ zu RAdhy, 172.2 4]
iti jīrṇakhāparasattvasūtasyānnapathahīrake jāraṇamaṣṭamam | [RAdhyṬ zu RAdhy, 172.2 5]
{RAdhyṬ zu RAdhy, 191.2}
athānyamate viḍāni | [RAdhyṬ zu RAdhy, 191.2 1]
atha jāryavastūnāṃ jīrṇājīrṇatvajñānopāyam āha | [RAdhyṬ zu RAdhy, 191.2 2]
{RAdhyṬ zu RAdhy, 195.2}
atrāpyayamāmnāyaḥ | [RAdhyṬ zu RAdhy, 195.2 1.1]
ihānantaraproktaṃ dhānyābhrakādīnām [... au2 Zeichenjh] sa ca [... au2 Zeichenjh] tameṣv anyeṣu vastuṣu rase jāriteṣu sasūtakaṃ jīrṇam ajīrṇam eveti vicāraḥ | [RAdhyṬ zu RAdhy, 195.2 2]
prathamo garbhaḥ dvitīyaḥ piṇḍastṛtīyaḥ pariṇāmaka iti trividhaṃ lakṣaṇaṃ bhavati | [RAdhyṬ zu RAdhy, 195.2 3]
tadyathā jāryaṃ vastu jārayitvā raso vastreṇa gālyate tato yadi kiṃcidvastre śeṣaṃ vigālya tiṣṭhati tadā jñeyo'sau garbha iti | [RAdhyṬ zu RAdhy, 195.2 4]
tataḥ punarapi saraś carubhyate tadeva kharale kṣiptvā yathā viḍena peṣitāgnirjvālanīyaḥ | [RAdhyṬ zu RAdhy, 195.2 5]
ayaṃ bhāvo jāraṇā yena vidhinā pūrvaṃ bhaṇitāsti sā tena vidhinā jāryauṣadhaṃ vinaivānumānena taptvā punarvastreṇa raso gālanīyaḥ | [RAdhyṬ zu RAdhy, 195.2 6]
tato yadi vastrātpūrvo 'pi niḥsarati nanu kiṃcil lagati paraṃ tolitaḥ sa tu nijataulyādhiko bhavati tadā jñeyo'sau piṇḍa iti | [RAdhyṬ zu RAdhy, 195.2 7]
adyāpi sarvathā na jīrṇamauṣadhamityarthaḥ | [RAdhyṬ zu RAdhy, 195.2 8]
tataḥ punarapi yathā bhaṇitāsti tathaiva jāryauṣadhopakṣepeṇa vinaiva vidhāpunar navavastreṇa raso gālyate | [RAdhyṬ zu RAdhy, 195.2 9]
yadi vastrānniḥsṛto gālitaḥ sannijataulye tiṣṭhati tadā jñeyo'sau pariṇāmaka iti | [RAdhyṬ zu RAdhy, 195.2 10]
rasenauṣadhasarvathājīrṇa ityarthaḥ | [RAdhyṬ zu RAdhy, 195.2 11]
atrādyam etad dvayameva śuddhakṛto yo bhedaḥ śuddhaḥ | [RAdhyṬ zu RAdhy, 195.2 12]
iti jāryāṇāṃ jīrṇalakṣaṇādhikāraḥ | [RAdhyṬ zu RAdhy, 195.2 13]
iti sāraṇasamāptaḥ | [RAdhyṬ zu RAdhy, 195.2 14]
ityevam aṣṭabhiḥ saṃskārair ekādaśo jāraṇāsaṃskāraḥ | [RAdhyṬ zu RAdhy, 195.2 15]
{RAdhyṬ zu RAdhy, 202.2}
iha kumbhasya tale chidram aṅgulipraveśayogyaṃ kṛtvā tatra davarakaṃ kṣiptvā madhye bahirapi ca davarake granthiṃ dattvā tathā kāryaṃ yathā satkumbho galadghaṭī bhavati | [RAdhyṬ zu RAdhy, 202.2 1]
tatra kṣiptauṣadharaso galatītyarthaḥ | [RAdhyṬ zu RAdhy, 202.2 2]
tataḥ sthālikāmadhye jīrṇadorakaṃ pāradaṃ kṣiptvā upari sacchidrā pradhvarā ḍhaṅkaṇī dīyate | [RAdhyṬ zu RAdhy, 202.2 3]
tasyāścopari galadghaṭī kumbhomumutkā mahoḍākamūlānāṃ śrīṣaṇḍena sakumbho bhriyate | [RAdhyṬ zu RAdhy, 202.2 4]
tataḥ sthālikāyā adhastāc caturo yāmān haṭhāgnir jvālanīyaḥ | [RAdhyṬ zu RAdhy, 202.2 5]
evaṃ ca yathā yathā kumbhamadhyāḍḍhaṅkaṇī chidreṇa davarakād galitvā tuṣarasaḥ pārade patati tathā tathāgnidagdhaḥ pāradaḥ śvetabhasma bhavati | [RAdhyṬ zu RAdhy, 202.2 6]
tataśca tatsūtabhasma madhvājyaṭaṅkaṇaiḥ sākaṃ bandhamūṣāyāṃ kṣiptvā dhmāyate | [RAdhyṬ zu RAdhy, 202.2 7]
tataḥ pārado dhmātaḥ san badhyate | [RAdhyṬ zu RAdhy, 202.2 8]
ko 'rthaḥ anekaśo 'tyarthaṃ dhmāto'pi niścalo bhavati na punaḥ kṣīyate | [RAdhyṬ zu RAdhy, 202.2 9]
yaḥ pārado jāryamāṇaḥ san badhyate svayameva nibadhyate nirāyāsabaddho bhavati sa hi siddharasa ityucyate | [RAdhyṬ zu RAdhy, 202.2 10]
sa ca dehalohānāṃ vedhakaḥ syāt | [RAdhyṬ zu RAdhy, 202.2 11]
tadedaṃ pūrvoktayuktyāsau siddharaso niṣpannaḥ | [RAdhyṬ zu RAdhy, 202.2 12]
atha siddharasasya phalamāha | [RAdhyṬ zu RAdhy, 202.2 13]
{RAdhyṬ zu RAdhy, 206.2}
mṛgasya netre akṛṣṇarasenābhyete | [RAdhyṬ zu RAdhy, 206.2 1]
netrayoḥ pīḍā naśyati | [RAdhyṬ zu RAdhy, 206.2 2]
andhacakṣuṣi siddharasāñjane kṛte'ndhaḥ paśyati | [RAdhyṬ zu RAdhy, 206.2 3]
tathā yasya mukhe siddharasaguṭikā tiṣṭhati tasyākāśe gatir devadānavagandharvasiddhayakṣakhecarair na hanyate | [RAdhyṬ zu RAdhy, 206.2 4]
tathā siddharase mukhe sthite viṣeṇa na mriyate | [RAdhyṬ zu RAdhy, 206.2 5]
agninā na dahyate | [RAdhyṬ zu RAdhy, 206.2 6]
ākāśe siddharasavidyaśca bhavati | [RAdhyṬ zu RAdhy, 206.2 7]
mṛto mūrchitaḥ san tatkṣaṇājjīvati | [RAdhyṬ zu RAdhy, 206.2 8]
tathā maṇimantramahauṣadhebhyo 'pi siddharasasya prabhāvātiśayo mahīyān | [RAdhyṬ zu RAdhy, 206.2 9]
asau mṛtajīvano nāma rasabandhaḥ kathitaḥ | [RAdhyṬ zu RAdhy, 206.2 10]
ko 'rthaḥ mṛta iva mṛtaḥ | [RAdhyṬ zu RAdhy, 206.2 11]
sarpadaṃśavahnidāhajalaplāvaśastraghātaviṣādiduṣṭaprayogair mūrchitaḥ yaḥ kenāpi jīvayituṃ na śakyate so 'pi mukhe kṣiptasyāsya rasasya prabhāveṇa kṣaṇād eva jīvati | [RAdhyṬ zu RAdhy, 206.2 12]
iti jīrṇavajrasūtasya bandhasaṃskāro dvādaśaḥ | [RAdhyṬ zu RAdhy, 206.2 13]
{RAdhyṬ zu RAdhy, 208.2}
pūrvoktayuktyā baddhasūtasya catuḥṣaṣṭipalāni gālayitvā tato dvitīyamuṣāyāṃ hemarājicatuḥṣaṣṭipalāni gālayet | [RAdhyṬ zu RAdhy, 208.2 1]
tatastāni hemarājicatuḥṣaṣṭipalāni gālitabaddhasūtacatuḥṣaṣṭipalopari ḍhālanīyāni | [RAdhyṬ zu RAdhy, 208.2 2]
tata ubhayaṃ militvā raktaṣoṭo bhavati | [RAdhyṬ zu RAdhy, 208.2 3]
evameṣa sāraṇasaṃskāraḥ procyate | [RAdhyṬ zu RAdhy, 208.2 4]
iti baddhasūtasya sāraṇasaṃskārastrayodaśaḥ | [RAdhyṬ zu RAdhy, 208.2 5]
{RAdhyṬ zu RAdhy, 214.2}
iha sāraṇasaṃskāre kṛte yāvanto raktaṣoṭasya gadyāṇā bhavanti tebhyo dviguṇāttu śuddhamanaḥśilāgadyāṇān gāḍhaṃ sūkṣmacūrṇarūpān kṛtvā prauḍhakācakūpīmadhye 'rdhacūrṇaṃ kṣiptvā tato raktaṣoṭaṃ muktvā punarupari śeṣaṃ manaḥśilācūrṇam adhaḥ kṣiptvā kūpīmadhye'dhaścūrṇaṃ kṣiptvā tato raktaṣoṭaṃ muktvā punarupari śeṣaṃ manaḥśilācūrṇamadhaḥ liptvā kūpīdvāre 'bhrasya cātikāṃ dattvā saptatāraṃ tasyāṃ kūpikāyāṃ paritaḥ karpaṭamṛttikāṃ dattvāraṇyachāṇakaiḥ pūrṇāyāṃ puruṣapramāṇakhanitagartāyāṃ madhye kūpīṃ muktvā haṭhāgnir jvālanīyaḥ | [RAdhyṬ zu RAdhy, 214.2 1]
yadi ca jvalitā svayaṃ śītalaṃ bhavati tadā kūpīmadhyāt sa raso grāhyaḥ | [RAdhyṬ zu RAdhy, 214.2 2]
etanmāraṇam ucyate | [RAdhyṬ zu RAdhy, 214.2 3]
atrāmnāyaḥ | [RAdhyṬ zu RAdhy, 214.2 4]
khaḍḍāyām ardhaṃ yāvacchaṇakāni muktvopari kūpī mucyate tataḥ pārśveṣattathopari chāṇakair gartā bhriyate | [RAdhyṬ zu RAdhy, 214.2 5]
iti sāritasūtasya māraṇasaṃskāraś caturdaśaḥ | [RAdhyṬ zu RAdhy, 214.2 6]
{RAdhyṬ zu RAdhy, 215.2}
iha manusaṃkhyaiś caturdaśabhiḥ saṃskārair anantaroktaiḥ saṃskṛtya yo māritasūtaḥ sukhalve kṣiptvātyarthaṃ piṣyate | [RAdhyṬ zu RAdhy, 215.2 1]
etat pratisāraṇaṃ bhaṇyate | [RAdhyṬ zu RAdhy, 215.2 2]
iti māritasūtasya pratisāraṇasaṃskāraḥ pañcadaśaḥ | [RAdhyṬ zu RAdhy, 215.2 3]
{RAdhyṬ zu RAdhy, 216.2}
iha mṛtasīsakena kāñcanaṃ sārayitvā tasya mṛtakāñcanasya cūrṇaṃ yat pratisāritarase kṣipyate | [RAdhyṬ zu RAdhy, 216.2 1]
etat krāmaṇaṃ kathyate | [RAdhyṬ zu RAdhy, 216.2 2]
iti pratisāritasūtasya krāmaṇasaṃskāraḥ ṣoḍaśaḥ | [RAdhyṬ zu RAdhy, 216.2 3]
nāgakāñcanamāraṇavidhiś cāgre svayameva vakṣyati | [RAdhyṬ zu RAdhy, 216.2 4]
{RAdhyṬ zu RAdhy, 218.2}
iha prathamaṃ śuddhanāgasyaikena patre'vadyena patraṃ kṛtvā tatra ratimātraṃ kramitaṃ rasaṃ kṣiptvā nārāpatrasthātanu gālayitvā veḍhanīṃ ca kṛtvā tāṃ veḍhanīṃ gālayet | [RAdhyṬ zu RAdhy, 218.2 1]
tataścūrṇaṃ bhavati | [RAdhyṬ zu RAdhy, 218.2 2]
tataḥ pūrvoktāni sarvāṇyapi nāgavaṅgādilohāni ratisahasramātrāṇi gālayitvā bhramatyeva loharase ratimātraṃ veḍhanīrasaṃ cūrṇaṃ kṣipet | [RAdhyṬ zu RAdhy, 218.2 3]
tatas tale saktaṃ suvarṇaṃ grāhyam | [RAdhyṬ zu RAdhy, 218.2 4]
eṣa sahasravedhako rasaḥ | [RAdhyṬ zu RAdhy, 218.2 5]
iti krāmitasūtasya vedhakasaṃskāraḥ saptadaśaḥ | [RAdhyṬ zu RAdhy, 218.2 6]
{RAdhyṬ zu RAdhy, 223.2}
tatastasya cūrṇasya madhye gandhakasya gadyāṇakaḥ | [RAdhyṬ zu RAdhy, 223.2 1]
sarjikāyāśca gadyāṇakaḥ kṣepyaḥ | [RAdhyṬ zu RAdhy, 223.2 2]
tato gālitanāgagadyāṇakaḥ 1 sūtagadyāṇakaḥ 2 gandhakagadyāṇakaḥ 1 evaṃ gadyāṇakacatuṣṭayaṃ melayitvā gāḍhaṃ sampiṣya cūrṇaṃ kṛtvā jalenāloḍayitvā punaḥ śoṣayitvā tataḥ śarāvasampuṭe kṣiptvā sampuṭasaṃdhau ca vastramṛttikāṃ dattvā tato hastapramāṇāyāṃ gartāyāṃ madhye chāṇakāni kṣiptvopari śarāvasampuṭaṃ dattvā muktvā punaḥ pārśveṣūpari chāṇakaiḥ khaṇḍībhūtvāgnir jvālanīyaḥ | [RAdhyṬ zu RAdhy, 223.2 3]
yadi ca jvalitvā na svayaṃ sthito bhavati tadā sampuṭamadhyād auṣadhaṃ gṛhītvā sūkṣmacūrṇaṃ kṛtvā vedhasaṃskṛtasya gālitasya rasasya madhye sarṣapamātraṃ gadyāṇacatuṣṭayaṃ sūkṣmacūrṇaṃ kṣipet | [RAdhyṬ zu RAdhy, 223.2 4]
atra ca sūtamadhye kṣepyauṣadhasya pramāṇaṃ bhaṇitam | [RAdhyṬ zu RAdhy, 223.2 5]
na punarviddharasasya | [RAdhyṬ zu RAdhy, 223.2 6]
tathā gurubhirapyasya pramāṇaṃ noktam | [RAdhyṬ zu RAdhy, 223.2 7]
tato'numāneneti jñāyate | [RAdhyṬ zu RAdhy, 223.2 8]
paścātsarvatra catuḥṣaṣṭipalāni rasasya proktāni | [RAdhyṬ zu RAdhy, 223.2 9]
tatastāvatā rasena yāvadauṣadhaṃ vedhasaṃskāre kriyamāṇe niṣpannaṃ tāvat evauṣadhasya rasasya madhye gadyāṇakacatuṣṭayaṃ pūrṇaṃ sarṣapamātraṃ kṣeptavyam | [RAdhyṬ zu RAdhy, 223.2 10]
divā śrīgurvājñayā yāvatpramāṇaṃ jānāti | [RAdhyṬ zu RAdhy, 223.2 11]
evaṃ sarṣapamātre cūrṇe kṣipte viddhasūtasyodghāṭanaṃ bhavati | [RAdhyṬ zu RAdhy, 223.2 12]
udghāṭanaṃ nāma sarvadhātuvedhe sarvarogāpahāre ca | [RAdhyṬ zu RAdhy, 223.2 13]
ityaṣṭādaśaḥ saṃskāraḥ | [RAdhyṬ zu RAdhy, 223.2 14]
{RAdhyṬ zu RAdhy, 230.2}
iha mānaśulbaṃ mārayitvā punar jīvyate taṃ jīvantaṃ śulvaṃ kathayanti | [RAdhyṬ zu RAdhy, 230.2 1]
tatastacchulbasyaiko bhāgaḥ tathā dvau hemabhāgau evaṃ bhāgatrayaṃ gālayitvā iti tat sthūlaṃ pattraṃ kuryāt | [RAdhyṬ zu RAdhy, 230.2 2]
tato manaḥśilāyāṃ nimbukarasaiśca nāgaṃ mārayitvā jatupattram ubhayapārśvayos tena māritanāgena lepanīyam | [RAdhyṬ zu RAdhy, 230.2 3]
tataścitrakūṭakhaṭīlavaṇayoḥ samabhāgena cūrṇaṃ kṛtvā sthālīṃ bhṛtvā tasya madhye ūrdhvaṃ bruḍantaṃ pattraṃ muktvā mukhe'dhomukhaṃ śarāvaṃ kṛtvā sādha kaṇṭhe mṛdā liptvā śarāvasyoparyadhomukhaṃ ḍhaṅkaṇīṃ dattvā sthālikādhaḥ praharacatuṣkaṃ yāvat haṭhāgnir jvālanīyaḥ | [RAdhyṬ zu RAdhy, 230.2 4]
evaṃ ca kṛte pattrasya phāḍītrayaṃ jāyate | [RAdhyṬ zu RAdhy, 230.2 5]
tato yā madhyamā phāḍī tāṃ gṛhītvā mardanīyaṃ pārśvaphāḍīdvayam ca tyajanīyaṃ yacca madhyaphāḍīcūrṇaṃ sā hemarājir ucyate | [RAdhyṬ zu RAdhy, 230.2 6]
tasya catuḥṣaṣṭitamo bhāgaḥ pūrvoktayuktyā pūrvaproktasya rasasya dātavyaḥ | [RAdhyṬ zu RAdhy, 230.2 7]
evaṃ tāvadyāvadaṣṭaguṇo hemarājiṃ dattvā pūrvoktarītyā jāritā bhavati | [RAdhyṬ zu RAdhy, 230.2 8]
iti sarvotkṛṣṭā hemarājiḥ samāptaḥ | [RAdhyṬ zu RAdhy, 230.2 9]
{RAdhyṬ zu RAdhy, 235.2}
iha yā nāgarājiḥ sā sāmānyā svalpakāryakārī | [RAdhyṬ zu RAdhy, 235.2 1]
mākṣikārājir madhyamakāryakārī | [RAdhyṬ zu RAdhy, 235.2 2]
vyoṣarājir uttamā bahukāryakārī | [RAdhyṬ zu RAdhy, 235.2 3]
ayaḥprakāśarājistābhyaḥ sarvābhyo rājibhya uttamā sarvottamakārīty arthaḥ | [RAdhyṬ zu RAdhy, 235.2 4]
tataḥ prathamamayaḥprakāśarājir ucyate | [RAdhyṬ zu RAdhy, 235.2 5]
palamekaṃ sāralohasya kāṃsyasya ca paladvayam | [RAdhyṬ zu RAdhy, 235.2 6]
palāni nava śuddhatāmrasya palatrayaṃ pittalāyāḥ | [RAdhyṬ zu RAdhy, 235.2 7]
manaḥśilāmāritanāgasya pañcadaśapalāni | [RAdhyṬ zu RAdhy, 235.2 8]
evaṃ sarvasaṃkhyāyās triṃśatpalāni mūṣāyāṃ prakṣipyāvartanīyāni | [RAdhyṬ zu RAdhy, 235.2 9]
tataḥ suvarṇamākṣikasya sārdhasaptapalānyānīya stokena madhye kṣiptvā punaḥ śanaistāvadāvartanīyāni yāvatā tāmrabhāgapramāṇāni bhavanti | [RAdhyṬ zu RAdhy, 235.2 10]
ayamarthaḥ | [RAdhyṬ zu RAdhy, 235.2 11]
tāmrapalāni nava santi | [RAdhyṬ zu RAdhy, 235.2 12]
tataḥ sarvo rasa āvartayitvā yadā navapalapramāṇo bhavati tadā prathamāsāv ayaḥprakāśarājiḥ kathyate | [RAdhyṬ zu RAdhy, 235.2 13]
iti sarvottamāyaḥprakāśarājiḥ kathyate | [RAdhyṬ zu RAdhy, 235.2 14]
{RAdhyṬ zu RAdhy, 237.2}
sāralohacūrṇaṃ kāṃsyacūrṇaṃ ca samamātrayā mūṣāyāṃ kṣiptvā tata āvartya ekapiṇḍaṃ kriyate | [RAdhyṬ zu RAdhy, 237.2 1]
tatastasmātpiṇḍād ardhamātrayā śuddhanāgaṃ madhye kṣiptvā mūṣāyāṃ punaḥ punarāvartya jāraṇīyam | [RAdhyṬ zu RAdhy, 237.2 2]
tataḥ punarapyardhamātrayā nāgaṃ kṣiptvā jāryam | [RAdhyṬ zu RAdhy, 237.2 3]
yadi caivaṃ punaḥ punarjāraṇena kāṃsyāt ṣaḍguṇaṃ nāgaṃ jīrṇaṃ bhavati | [RAdhyṬ zu RAdhy, 237.2 4]
tadā vyoṣarājir jāyate | [RAdhyṬ zu RAdhy, 237.2 5]
iti vyoṣarājiḥ kāṃsyarājir ityarthaḥ | [RAdhyṬ zu RAdhy, 237.2 6]
{RAdhyṬ zu RAdhy, 239.2}
prathamaṃ śuddhatāmrasya catvāri palāni pṛthag āvartayitvā tatastanmadhye thūthāpalāni catvāri catvāri mākṣīkapalānyevamaṣṭau palāni cūrṇīkṛtya stokena stokena kṣiptvā punaḥ punarāvartya tāvajjārayet | [RAdhyṬ zu RAdhy, 239.2 1]
yāvatā tāmraśeṣaṃ bhavati | [RAdhyṬ zu RAdhy, 239.2 2]
sarvamauṣadhaṃ catvāri palāni jāryata ityarthaḥ | [RAdhyṬ zu RAdhy, 239.2 3]
iti mākṣikarājis tṛtīyā | [RAdhyṬ zu RAdhy, 239.2 4]
{RAdhyṬ zu RAdhy, 242.2}
śuddhatāmrasya bhāgamekaṃ mūṣāyāṃ gālayitvā tato manaḥśilāyā bhāgāś catvāro mṛtanāgasya bhāgāstathā catvāraḥ tathā catvāraḥ thūthābhāgāḥ | [RAdhyṬ zu RAdhy, 242.2 1]
evaṃ dvādaśabhāgāṃścūrṇīkṛtya stokena śulvamadhye kṣiptvā tāvadāvartayed yāvattāmraśeṣaṃ bhavati | [RAdhyṬ zu RAdhy, 242.2 2]
eṣā nāgarājiḥ procyate | [RAdhyṬ zu RAdhy, 242.2 3]
thūthānāgarājīnāṃ phalamāha rājyabhyucchritalohānām ityādi catasṛṇāmapi rājīnāṃ lohasya cūrṇaṃ kṛtvaikaikarājiḥ | [RAdhyṬ zu RAdhy, 242.2 4]
rasamadhye pūrvoktarasayuktyāṣṭaguṇā jāraṇīyā krameṇeti rājikaraṇavidhiḥ | [RAdhyṬ zu RAdhy, 242.2 5]
iti nāgarājiścaturthī | [RAdhyṬ zu RAdhy, 242.2 6]
{RAdhyṬ zu RAdhy, 249.2}
rasakasya khāparasya maṇamekaṃ naramūtreṇa dinatrayaṃ kvāthayitvā ātape dattvā śoṣayitvā praharamekaṃ dugdhena pācayitvā punaḥ śoṣayitvā cūrṇīkṛtya tanmadhye'ṣṭabhāgena khalaścaturthabhāgena ṭaṅkaṇakṣāro'ṣṭamabhāgena pūrvaguḍa etāni trīṇi kṣipet | [RAdhyṬ zu RAdhy, 249.2 1]
tato mṛttikayā mūṣādvayaṃ kaccolakasamānaṃ prauḍhaṃ vartulākāraṃ kṛtvā ekasyāṃ mūṣāyāṃ pūrvoktakhāparacūrṇaṃ kṣiptvā sā mūṣādhomukhī nālopari moktavyā | [RAdhyṬ zu RAdhy, 249.2 2]
tataḥ karpaṭamṛttikayā sarvapārśveṣu niśchidraṃ vidhāya sattvapātanāya īdṛśas tumbanalīnāmā yantraḥ kartavyaḥ tataḥ koṭhīmadhye babbūlakhadiram āmbalīprabhṛtīnāṃ līhālakaiḥ pūrayitvā yantraṃ ca tatra kṣiptvā punaḥ punar dhmātvā saṃdaṃśair adhomukhīṃ yantranalīṃ dhṛtvā yāvanmātro raso madhyād galitvādhomūṣāyāṃ sameti tat khāparasattvaṃ kathyate | [RAdhyṬ zu RAdhy, 249.2 3]
iti khāparasattvapātanavidhiḥ | [RAdhyṬ zu RAdhy, 249.2 4]
{RAdhyṬ zu RAdhy, 253.2}
sarvottamā kaṇayarī manaḥśilā kharale piṣṭvā kumpe kṣiptvā abhrakeṇa kumpamukhaṃ pidhāya lavaṇasahitaṃ dagdhapāṣāṇacūrṇaṃ mastake dattvā vastramṛttikayā sarvāṃ kumpāṃ muktvādho manaḥśilāṃ prati praharadvādaśakaṃ yāvat haṭhāgnir jvālanīyaḥ | [RAdhyṬ zu RAdhy, 253.2 1]
tataḥ sattvamuḍḍīya kaṇṭhe lagati kumbhodaraṃ ca riktaṃ bhavati | [RAdhyṬ zu RAdhy, 253.2 2]
evaṃ kumpaṃ bhaṅktvā kaṇṭhalagnaṃ sattvaṃ grāhyam | [RAdhyṬ zu RAdhy, 253.2 3]
iti śilāsattvapātanavidhiḥ | [RAdhyṬ zu RAdhy, 253.2 4]
atha triprakāraṃ ṣaḍlohadrutikaraṇaṃ yathā | [RAdhyṬ zu RAdhy, 253.2 5]
{RAdhyṬ zu RAdhy, 263.2}
svabhāvena mṛtasya bhekasyodaraṃ vidārya sphāṭikojjvalaṭaṅkaṇakṣārasyātisūkṣmāḥ khoṭāṃs tatra kṣiptvā tato ghṛtatailādinā digdhvā madhye sthāli bhekaṃ muktvopari pradhvarāṃ ḍhaṅkaṇīyaṃ dattvā bhūmimadhye sthālī nikhanyate | [RAdhyṬ zu RAdhy, 263.2 1]
ṣaṣṭidinaiḥ punaḥ sthālīmākṛṣya madhyātsarvaṃ gṛhītvā kharale piṣṭvā cūrṇaṃ kāryam | [RAdhyṬ zu RAdhy, 263.2 2]
tataḥ sarvottamaṃ suvarṇagadyāṇakaṃ gālayitvā vallamātraṃ bhekacūrṇaṃ madhye kṣipyate | [RAdhyṬ zu RAdhy, 263.2 3]
tatas tat suvarṇaṃ punarbandhaṃ nāpnoti kiṃtu dravameva tiṣṭhati | [RAdhyṬ zu RAdhy, 263.2 4]
iyamevaṃ suvarṇadrutir bhavati | [RAdhyṬ zu RAdhy, 263.2 5]
iyaṃ ca suvarṇadrutirevaṃ kāntalohe rūpye vaṅge nāge tāmre ca gadyāṇamātre ca gālite vallamātraṃ bhekacūrṇaṃ kṣipyate | [RAdhyṬ zu RAdhy, 263.2 6]
tato dravarūpāṇi sarvāṇi bhaveyus tattannāmnī ca drutir bhavati | [RAdhyṬ zu RAdhy, 263.2 7]
lohadrutiḥ rūpyadrutiḥ vaṅgadrutiḥ nāgadrutis tāmradrutiśceti | [RAdhyṬ zu RAdhy, 263.2 8]
iti ṣaḍlohadrutikaraṇaṃ prathamam | [RAdhyṬ zu RAdhy, 263.2 9]
{RAdhyṬ zu RAdhy, 267.2}
pañcāṅgapītadevadālīkhaṇḍāni kṛtvā karpare jvālayitvā gāḍhaṃ bhasma kriyate tatastasyā eva devadālyā rasena bhāvanā tasya bhasmano dātavyā | [RAdhyṬ zu RAdhy, 267.2 1]
tataḥ pañcadaśavarṇikakāñcanagadyāṇakaṃ gālayitvā vallamātraṃ devadālībhasma kṣiptvā jāraṇīyam | [RAdhyṬ zu RAdhy, 267.2 2]
evaṃ punaḥpunarvallamātrakṣepe yadā gadyāṇakamātraṃ bhasma jīrṇaṃ syāttadā kāñcanadrutir bhavati | [RAdhyṬ zu RAdhy, 267.2 3]
evaṃ lohādiṣvapi devadālībhasmajāraṇena tattannāmnī drutirbhavati | [RAdhyṬ zu RAdhy, 267.2 4]
iti ṣaḍlohadrutikaraṇaṃ dvitīyam | [RAdhyṬ zu RAdhy, 267.2 5]
{RAdhyṬ zu RAdhy, 269.2}
śvetadevadālipañcāṅgakhaṇḍāni kṛtvā karpare jvālayitvā bhasma kṛtvaikaviṃśatibhāvanāṃ gomūtreṇa bhasmano dattvā pūrvavat ṣaḍlohamadhye śvetadevadālībhasma lepyam | [RAdhyṬ zu RAdhy, 269.2 1]
sarvalohānāṃ drutirbhavati | [RAdhyṬ zu RAdhy, 269.2 2]
iti ṣaḍlohadrutikaraṇaṃ tṛtīyam | [RAdhyṬ zu RAdhy, 269.2 3]
evaṃ lohadrutikaraṇasya trayo bhedāḥ | [RAdhyṬ zu RAdhy, 269.2 4]
{RAdhyṬ zu RAdhy, 271.2}
manaḥśilayā nāgaṃ haritālena vaṅgaṃ hiṅgulena lohaṃ śuddhagandhakena tāmraṃ tilamākṣikeṇa rūpyaṃ nāgena suvarṇaṃ ca mriyate | [RAdhyṬ zu RAdhy, 271.2 1]
tato yena vidhineti | [RAdhyṬ zu RAdhy, 271.2 2]
{RAdhyṬ zu RAdhy, 275.2}
tāmrasya pattraṃ vā cūrṇaṃ kṛtvā tatastāmraṃ dviguṇaṃ śuddhaṃ gandhakacūrṇaṃ kumārīrase nāgo dugdhena vā gāḍhaṃ mṛditvā pūpādvayaṃ ca kṛtvā madhye pūrvakṛtatāmrapattracūrṇaṃ vā kṣiptvā pūpādvayaṃ śarāvasampuṭe muktvā saṃdhau vastramṛttikayā liptvā sarvato mṛttikayā liptvā kaṭāhamadhye śarāvasampuṭe kṣiptvā chāṇakaiśca kaṭāhaṃ bhṛtvā nirjvālanīyaḥ | [RAdhyṬ zu RAdhy, 275.2 1]
tato jvalitvā śītale jāte sati tāmraṃ mṛtaṃ grāhyam | [RAdhyṬ zu RAdhy, 275.2 2]
iti tāmramāraṇavidhiḥ | [RAdhyṬ zu RAdhy, 275.2 3]
yena vidhinā gandhakenātra tāmraṃ māritaṃ tenaiva vidhinā nāgādīni pañca lohāni kārye sati māraṇīyāni | [RAdhyṬ zu RAdhy, 275.2 4]
iti ṣaḍlohamāraṇavidhiḥ | [RAdhyṬ zu RAdhy, 275.2 5]
{RAdhyṬ zu RAdhy, 287.2}
bījapūrasya vṛntam utpāṭya madhye utkīrya randhraṃ kṛtvā tatra hīrakaṃ jātyaṃ kṣiptvopari vṛntenācchādya vastramṛttikayā samagraṃ bījapūrakaṃ veṣṭayitvā tato hastamātraṃ dīrghā hastamātraṃ pṛthulā hastamātraṃ cādha evaṃ gartāṃ kṛtvā sthāpitaiḥ chāṇakaiḥ pūrayitvā tatra bījapūrakaṃ muktvopari mukhe karparaṃ dattvā chāṇakeṣu vahnir deyaḥ | [RAdhyṬ zu RAdhy, 287.2 1.1]
tato jvalitvā śītalībhūte vīḍāpūrvaṃ tataḥ punardvitīyaṃ bījapūramānīya pūrvavatsarvaṃ kṛtvā gartāyāṃ hīrakabījapūre kṣiptvā chāṇakāni jvālayitvā śītalībhūte sati bījapūramadhyāddhīrako grāhyaḥ | [RAdhyṬ zu RAdhy, 287.2 1.2]
evaṃ navanavavāraṃ navanavair bījapūraiḥ sa eva hīrakaḥ pacanīyaḥ | [RAdhyṬ zu RAdhy, 287.2 1.3]
tato vaḍavāikānisāhāyāṃ vartayitvā tat piṇḍaṃ kṛtvā tatra madhye sa eva hīrakaḥ kṣepyaḥ | [RAdhyṬ zu RAdhy, 287.2 1.4]
tatastaṃ piṇḍaṃ śarāvasampuṭāntaḥ kṣiptvā sarvato vastramṛttikayā liptvā pūrvataḥ kṛtagartāṃ chāṇakaiḥ bhṛtvā tasyāṃ gartāyāṃ śarāvasampuṭaṃ madhye muktvāgnir jvālanīyaḥ | [RAdhyṬ zu RAdhy, 287.2 1.5]
tataḥ śītalībhūte punaranyāsāṃ vaḍavāikānāṃ piṇḍamadhye tameva hīrakaṃ kṣiptvā tathaiva jvālayitvā hīrako grāhyaḥ | [RAdhyṬ zu RAdhy, 287.2 1.6]
evaṃ navavāraṃ navanavābhir vaḍavāikābhiḥ sa eva pacanīyaḥ rājabadaryāḥ kisalayarūpāṃ komalāṃ śākhāmānīya tasyāṃ chidraṃ kṛtvā nesahiṅguṃ tatrādha ūrdhvaṃ ca dattvā chidramadhye tameva hīrakaṃ kṣiptvā vastramṛttikayā nicchādya pūrvaṃ chāṇakapūrṇagartāyāṃ pacet | [RAdhyṬ zu RAdhy, 287.2 1.7]
tataḥ punarbadarīśākhākisalayacchidre hīrakaṃ kṣiptvā tathaiva gartāyāṃ pacanīyaḥ | [RAdhyṬ zu RAdhy, 287.2 2]
evaṃ navavāraṃ navanavo rājabadarīśākhākisalayaiḥ sa eva hīrakaḥ pacanīyaḥ | [RAdhyṬ zu RAdhy, 287.2 3]
tato mahato nesahiṅgukhoṭasya madhye randhraṃ kṛtvā tameva hīrakaṃ kṣiptvā mukhaṃ ca nesahiṅgunā ācchādyopari māṣapīṭhīṃ dadyāt tatastailapūrṇe pātre taṃ hiṅgukhoṭaṃ kṣiptvādho 'gnir jvālanīyaḥ | [RAdhyṬ zu RAdhy, 287.2 4]
tataḥ punarapi nave hiṅgukhoṭe tathaiva | [RAdhyṬ zu RAdhy, 287.2 5]
evaṃ navavāraṃ navanavair nesahiṅgukhoṭaiḥ sa eva hīrakaḥ pacanīyaḥ | [RAdhyṬ zu RAdhy, 287.2 6]
thūthāviḍena taṃ hīrakaṃ sampiṣya pūrvokte rase śanaiḥ śanairjāraṇīyo hīrakaḥ | [RAdhyṬ zu RAdhy, 287.2 7.1]
ityannapathyahīrakajāraṇaṃ prathamam | [RAdhyṬ zu RAdhy, 287.2 7.2]
{RAdhyṬ zu RAdhy, 291.2}
mahiṣīṇāṃ karṇamalān gṛhītvā jātyān hīrān veṣṭayitvā tair malaistato malaveṣṭitāṃstān sūraṇakṣudrakandeṣu chidrāṇi kṛtvā tatra ca kṣiptvā sarvataḥ karpaṭamṛttikayā liptvā bhūmau kurkuṭapuṭo dātavyaḥ | [RAdhyṬ zu RAdhy, 291.2 1]
tataḥ punar hīrakaṃ gṛhītvā tathaiva mahiṣīkarṇamalair veṣṭayitvā sūraṇakṣudrakandamadhye kṣiptvā vastramṛttikayā sarvato liptvā bhūmau chāṇakaiḥ kurkuṭapuṭo deyaḥ | [RAdhyṬ zu RAdhy, 291.2 2]
evaṃ punaḥ punarekaviṃśativārān mahiṣīkarṇamalena veṣṭayitvā sūraṇakṣudrakaṃ teṣu ca kṣiptvā bhūmau kurkuṭapuṭān dattvānnapathyahīrakāḥ sādhanīyāḥ | [RAdhyṬ zu RAdhy, 291.2 3]
iti hīrakānnapathyakaraṇo dvitīyo vidhiḥ | [RAdhyṬ zu RAdhy, 291.2 4]
{RAdhyṬ zu RAdhy, 294.2}
yā bhūmyā mardakī bhūmiphoḍī tasyāḥ pattrāṇi komalāni vartayitvā piṇḍīṃ ca kṛtvā madhye jātyahīrakān kṣiptvā golakān kṛtvā tān śarāvasampuṭamadhye muktvā saṃdhau karpaṭamṛttikāṃ ca dattvā bhūmau kurkuṭapuṭaṃ dātavyam | [RAdhyṬ zu RAdhy, 294.2 1]
tataḥ punastathaiva bhūmyāmardakīpiṇḍīmadhye hīrān kṣiptvā golakān kṛtvā śarāvasampuṭe ca kṣiptvā karpaṭamṛttikāṃ ca saṃdhau dattvā bhūmau kurkuṭapuṭo deyaḥ | [RAdhyṬ zu RAdhy, 294.2 2]
evaṃ navanavair bhūmyāmardakīpattrapiṇḍīgolakaiste hīrakā bhūmau catuḥṣaṣṭiṃ kurkuṭapuṭāni dattvānnapathāḥ kāryāḥ | [RAdhyṬ zu RAdhy, 294.2 3]
ayamarthaḥ | [RAdhyṬ zu RAdhy, 294.2 4]
annavatpakvā bhavanti rase ca jīryante | [RAdhyṬ zu RAdhy, 294.2 5]
iti hīrakānnapathakaraṇe tṛtīyo vidhiḥ | [RAdhyṬ zu RAdhy, 294.2 6]
{RAdhyṬ zu RAdhy, 303.2}
ayaṃ hīrako'gninā na dahyate ghanairāhato na bhajyate pānīye na bruḍati ataḥ kāraṇāt hīrakaḥ parīkṣituṃ duḥśakyaḥ | [RAdhyṬ zu RAdhy, 303.2 1]
tathāpi parīkṣā procyate | [RAdhyṬ zu RAdhy, 303.2 2]
prathamaṃ hastayor hīrakaṃ kṣiptvā tato viṃśatihīrakān hastayormuktvā hastābhyāṃ te hīrakā mardanīyās teṣāṃ ca madhye ye hīrakāstejorahitā na syustathā yeṣu rekhā ekāpi na bhavati te jātyā hīrakāḥ | [RAdhyṬ zu RAdhy, 303.2 3]
śeṣā ajātyāḥ | [RAdhyṬ zu RAdhy, 303.2 4]
tataśca pakvakarparam ānīya tatrānekān kaḍukān kṛtvā teṣu hīrakān kṣiptvā taṃ hīrakaṃ karparaṃ līhālaṅkair dhmātvāgnivarṇaṃ kṛtvā samabhāgamelitanaramūtrathoharadugdhābhyāṃ vidhmāpyo hīrakaḥ | [RAdhyṬ zu RAdhy, 303.2 5]
evaṃ navanavaiḥ karparaiḥ saptavāraṃ hīrakāḥ pacanīyāḥ | [RAdhyṬ zu RAdhy, 303.2 6]
tataścātra prathamavāre hīrakāstādṛśā eva bhavanti | [RAdhyṬ zu RAdhy, 303.2 7]
dvitīyavāre loṣulās tṛtīyavāre nistejasaḥ | [RAdhyṬ zu RAdhy, 303.2 8]
caturthavāre vartulāḥ pañcamavāre kartaryā chinnāḥ chidyante | [RAdhyṬ zu RAdhy, 303.2 9]
ṣaṣṭhavāre hastamarditāḥ bhajyante | [RAdhyṬ zu RAdhy, 303.2 10]
saptamavāre bhasmarūpāstataśca tadbhasma kumpe kṣiptvā mocyam | [RAdhyṬ zu RAdhy, 303.2 11]
iti hīrakabhasmīkaraṇaṃ prathamam | [RAdhyṬ zu RAdhy, 303.2 12]
{RAdhyṬ zu RAdhy, 308.2}
āmalasārako gandhakaḥ | [RAdhyṬ zu RAdhy, 308.2 1]
haritālamanaḥśilā suvarṇamākṣīkāḥ | [RAdhyṬ zu RAdhy, 308.2 2]
etān caturo'pi samabhāgena melayitvā jalena sampiṣya rābasadṛśān kṛtvā tataḥ puṣpāvalyā bahūni puṣpāṇi nisāhāyāṃ vartayitvā piṇḍaṃ ca kṛtvā tanmadhye hīrakān kṣiptvā golākārapiṇḍaṃ ca vidhāya vajramūṣāmadhye taṃ golakaṃ kṣiptvāgnivarṇaṃ ca dhmātvā pūrvakṛtarābamadhye punaḥ punaḥ kṣiptvā mūṣāṃ vidhmāpayet | [RAdhyṬ zu RAdhy, 308.2 3]
tataḥ punarapi tān hīrakān tathā khāparapiṇḍamadhye kṣiptvā vajramūṣāmadhye kṣiptvā dhmātvā ca rābāmadhye vidhāpayet | [RAdhyṬ zu RAdhy, 308.2 4]
evaṃ navanavauṣadhaiś caturdaśavārān hīrakānpacet tataḥ sukhena vajrāṇi bhasmībhavanti tacca bhasma kumpe kṣepyam | [RAdhyṬ zu RAdhy, 308.2 5]
iti hīrakabhasmīkaraṇaṃ dvitīyam | [RAdhyṬ zu RAdhy, 308.2 6]
{RAdhyṬ zu RAdhy, 312.2}
ketakīnāṃ stanānnisāhāyāṃ jalaṃ vinaiva gāḍhaṃ vartayitvā vastreṇa ca gālitvā raso grāhyaḥ | [RAdhyṬ zu RAdhy, 312.2 1]
tatastena rasena manaḥśilāṃ vartayitvā tayā hīrakān saṃveṣṭya vajramūṣāmadhye kṣiptvāgninā tāṃ vajramūṣāṃ dhmātvāgnivarṇaṃ kṛtvārkadugdhena vidhyāpayet | [RAdhyṬ zu RAdhy, 312.2 2]
tataḥ punarapi ketakīstanarasavartitamanaḥśilayā vajrāṇi veṣṭayitvā vajramūṣāyāṃ kṣiptvā dhmātvā cārkadugdhena vidhyāpayet evaṃ punaḥpunaḥ saptavelaṃ kṛte vajrāṇi bhasmībhavanti | [RAdhyṬ zu RAdhy, 312.2 3]
iti hīrakabhasmīkaraṇaṃ tṛtīyam | [RAdhyṬ zu RAdhy, 312.2 4]
{RAdhyṬ zu RAdhy, 316.2}
iha śveta ākamadāramūlāni jvālayitvā līhālakāḥ kāryāḥ | [RAdhyṬ zu RAdhy, 316.2 1]
tatasteṣu lihālakeṣu yatnena gartakān kṛtvā teṣu gartakeṣu vajrāṇi prakṣipya suvarṇasambandhini agniṣṭe kṣiptvā āmbilī āulibabūla | [RAdhyṬ zu RAdhy, 316.2 2]
līhālakair agnisamānaṃ dhmātvā kulathyāḥ kvāthamadhye kṣiptvā vidhyāpayet anayā yuktyā hīrakāḥ sukhenāpi bhasmībhavanti | [RAdhyṬ zu RAdhy, 316.2 3]
iti hīrakabhasmīkaraṇaṃ caturtham | [RAdhyṬ zu RAdhy, 316.2 4]
{RAdhyṬ zu RAdhy, 320.2}
ihāmukhā ulyāmūlāni tvaksaṃyuktānyeva samānīya teṣāṃ śrīkhaṇḍaśeṣādha kṣiptvā sā mūṣāgniṣṭake muktvāgninā dhmātvā thoharadugdhe ḍhālanīyā | [RAdhyṬ zu RAdhy, 320.2 1]
anayā yuktyā sukhena hīrakā mriyante | [RAdhyṬ zu RAdhy, 320.2 2]
teṣāṃ ca mṛtānāṃ bhasma kumpe kṣipet | [RAdhyṬ zu RAdhy, 320.2 3]
anena hīrakabhasmanā yatkarma yaśca prabhāvaḥ so 'gre bhaṇiṣyate | [RAdhyṬ zu RAdhy, 320.2 4]
iti hīrakabhasmakaraṇaṃ pañcamam | [RAdhyṬ zu RAdhy, 320.2 5]
evaṃ pañcabhir bhedair hīrakabhasmīkaraṇaṃ bhavati | [RAdhyṬ zu RAdhy, 320.2 6]
iti hīrakavidhiḥ | [RAdhyṬ zu RAdhy, 320.2 7]
atha gandhakaśodhanam | [RAdhyṬ zu RAdhy, 320.2 8]
{RAdhyṬ zu RAdhy, 322.2}
sthālikāmadhye dugdhaṃ kṣiptvā mukhe śaithilyadātharaṃ baddhvā tatra dāthare gandhakaṃ kṣiptvā kaṇṭhe mṛttikayā liptvopari agniṣṭaṃ kṣiptvā ghaṭīdvayaṃ yāvajjvālayet | [RAdhyṬ zu RAdhy, 322.2 1]
tato gandhako galitvā yo dugdhamadhye yāti sa śuddhagandhako jñeyaḥ | [RAdhyṬ zu RAdhy, 322.2 2]
iti gandhakaśodhanam prathamam | [RAdhyṬ zu RAdhy, 322.2 3]
atha dvitīyagandhakaśodhanam | [RAdhyṬ zu RAdhy, 322.2 4]
{RAdhyṬ zu RAdhy, 324.2}
karṣaṃ vā kuḍachī vā ghṛtenābhyajya tatastatra gandhakaṃ kṣiptvādho 'gnir jvālanīyaḥ tāvad yāvad gandhakas tailopamāno bhavati tatas tadgandhakatailaṃ dugdhamadhye ḍhālyate tato dugdhaṃ na gṛhyate | [RAdhyṬ zu RAdhy, 324.2 1]
eṣa eva śuddhagandhakaḥ | [RAdhyṬ zu RAdhy, 324.2 2]
eva ca prakāradvayena yo gandhakaḥ śodhito bhavati | [RAdhyṬ zu RAdhy, 324.2 3]
sa rasakarmaṇi upayujyate nānya iti | [RAdhyṬ zu RAdhy, 324.2 4]
iti sugamam | [RAdhyṬ zu RAdhy, 324.2 5]
iti gandhakaśodhanaṃ dvitīyam | [RAdhyṬ zu RAdhy, 324.2 6]
iti sugamamagre gandhapīṭhā | [RAdhyṬ zu RAdhy, 324.2 7]
{RAdhyṬ zu RAdhy, 326.2}
tāmrapātraṃ prathamaṃ nimbukānāṃ rasaiḥ punaḥ punaḥ prakṣālyātyujjvalaṃ ca kṛtvā sarvaśuddharasasya rantī tathā śuddhagandhakarantī ca prakṣipyāṅgulyā gāḍhaṃ pramardya gandhakasūtapīṭhī kāryā | [RAdhyṬ zu RAdhy, 326.2 1]
iti gandhakapīṭhī prathamā | [RAdhyṬ zu RAdhy, 326.2 2]
{RAdhyṬ zu RAdhy, 334.2}
amalasārasya gandhakasya gadyāṇāḥ 20 tathā śuddhasūtasya gadyāṇāḥ 20 ekatra kharale mardayitvā sūkṣmāṃ kajjalīṃ kṛtvā vastreṇa gālayitvā tato hemavallyā gadyāṇaṃ kandānāṃ śrīkhaṇḍena vā rasena vā gāḍhaṃ sampiṣya pīṭhī kāryā evaṃ ca prakāradvayena gandhapīṭhī niṣpadyate | [RAdhyṬ zu RAdhy, 334.2 1]
tataḥ pātālagaruḍasya pattrāṇi vartayitvā pīṭhīṃ kṛtvā tanmadhye gandhakapīṭhīṃ kṣiptvā golakaṃ ca kṛtvā taṃ golakaṃ śarāvasampuṭe kṣiptvā saṃdhau karpaṭamṛttikāṃ dattvā jvaladbhiraṅgāraiḥ kukkuṭapuṭaṃ dattvā svabhāvaśītalaṃ gandhakapīṭhīcūrṇaṃ kumpe kṣipet | [RAdhyṬ zu RAdhy, 334.2 2]
tataścatuḥṣaṣṭigadyāṇakena rūpyasya gālayitvā madhye eko gandhakapīṭhīcūrṇaṃ gadyāṇakaṃ kṣipyate pañcadaśavarṇikaṃ hema bhavatyeveti | [RAdhyṬ zu RAdhy, 334.2 3]
evaṃ gurūpadeśenāparāṇyapi hemakartṝṇi karmāṇi sidhyanti | [RAdhyṬ zu RAdhy, 334.2 4.1]
iti gandhakapīṭhī dvitīyā tathā karmāṇi ca | [RAdhyṬ zu RAdhy, 334.2 5]
atha gandhakatailam | [RAdhyṬ zu RAdhy, 334.2 6]
{RAdhyṬ zu RAdhy, 339.2}
sarvottamasājīmaṇacatuṣkasya cūrṇaṃ sthālyāṃ kṣiptvā saṃdhyāyāṃ jalaghaṭastatra kṣepyaḥ | [RAdhyṬ zu RAdhy, 339.2 1]
tataḥ prātaḥ sājījalaṃ nītāryakābasaṃtyaktvā grāhyam tathā sarvottamapāṣāṇamaṇacatuṣkacūrṇaṃ sūkṣmaṃ tathā gandhakāmalasārasya maṇaikaṃ cūrṇaṃ sūkṣmamubhayaṃ piṣṭvā ekatra ca gāḍhaṃ piṣṭvā sthālyāṃ kṣiptvā tataḥ prathamagṛhītaṃ sarjikājalamanyasyāṃ sthālyāṃ muktvālpaghaṭamānamupari kṣipet | [RAdhyṬ zu RAdhy, 339.2 2]
evaṃ ca kṛte gandhakasya tailameraṇḍītailavad uparyāgacchati tataśca tailaṃ śītalībhūtaṃ satkumpake kṣepyam | [RAdhyṬ zu RAdhy, 339.2 3]
iti gaṃdhakatailam | [RAdhyṬ zu RAdhy, 339.2 4]
{RAdhyṬ zu RAdhy, 346.2}
iha śuddharasasya gadyāṇān daśa tathā gaṃdhakatailagadyāṇakaṃ ca bhūdharayantre vinyasya mukhe koḍīyakaṃ dattvā saṃdhau vastramṛttikayā liptvā caturbhiḥ chāṇakaiḥ puṭaṃ dātavyam | [RAdhyṬ zu RAdhy, 346.2 1]
tataḥ punarapi teṣveva sūtasya daśagadyāṇakeṣu gandhakatailagadyāṇakaṃ muktvā bhūdharayantre vinyasya mukhe koḍīyakaṃ dattvā vastraṃ mṛttikayā sandhau liptvā caturbhiḥ chāṇakairbhūmau kukkuṭapuṭaṃ deyam | [RAdhyṬ zu RAdhy, 346.2 2]
evaṃ punaḥ punaḥ karaṇena yadi sūtena daśaguṇaṃ gandhakatailaṃ jīrṇaṃ bhavati tadā pūrvoktāyā hemarājerdaśa vallān sūtamadhye kṣiptvā bhūdharayantre vinyasya koḍīyakasaṃdhau vastramṛttikāṃ ca dattvā caturbhiśchāṇakaiḥ pūrvavatpuṭaṃ deyam | [RAdhyṬ zu RAdhy, 346.2 3]
evaṃ punaḥ punaḥ paṭacatuṣṭayadānena hemarājeḥ karṣe jīrṇe sati sa sūtaḥ saṃgrāhyaḥ | [RAdhyṬ zu RAdhy, 346.2 4]
tataḥ śuddhatārasya patrāṇi tena dravarūpeṇa tena liptvā sarāvasaṃpuṭe tāni patrāṇi muktvā sandhau karpaṭamṛdaṃ dattvā bhūmau chāṇakaiḥ kukkuṭapuṭaṃ dīyate pañcadaśavarṇaṃ hema bhavati | [RAdhyṬ zu RAdhy, 346.2 5]
iti hemakaraṇaṃ prathamam | [RAdhyṬ zu RAdhy, 346.2 6]
{RAdhyṬ zu RAdhy, 351.2}
rūpyasya bhāgā dvādaśa tāmrasya bhāgāḥ ṣoḍaśa evamaṣṭaviṃśatibhāgān vajramūṣāyāṃ kṣiptvā gālayitvā ca candrārkanāmā ṣoṭaḥ kāryaḥ | [RAdhyṬ zu RAdhy, 351.2 1]
tatastasya ṣoṭasya patrāṇyekāṃgulapramāṇāni kārayitvā sarāvasaṃpuṭe muktvā sandhau vastramṛdaṃ dattvā bhūmau chāṇakaiḥ kukkuṭapuṭaṃ dīyate | [RAdhyṬ zu RAdhy, 351.2 2]
dvitīyaprakāreṇa pañcadaśavarṇikaṃ hema bhavati | [RAdhyṬ zu RAdhy, 351.2 3]
tathā pittalapatrāṇi pūrvoktayuktyā jīrṇahemarājisūtena liptvā tathaiva kukkuṭapuṭe datte pañcadaśavarṇikaṃ hema bhavati | [RAdhyṬ zu RAdhy, 351.2 4]
evaṃ tribhiḥ prakārair gandhakatailena hemaniṣpattiḥ | [RAdhyṬ zu RAdhy, 351.2 5]
iti gandhakatailakarmāṇi | [RAdhyṬ zu RAdhy, 351.2 6]
{RAdhyṬ zu RAdhy, 357.2}
iha prathamaṃ varttulākārāṃ mūṣāṃ kṛtvopari gostanākāraṃ nālaṃ ca kṛtvā vajramūṣā vidheyā | [RAdhyṬ zu RAdhy, 357.2 1]
tato yena sūtena pūrvoktayuktyā daśaguṇaṃ gandhakatailaṃ jīrṇaṃ tato hemarājikarṣaśca jīrṇaṃ taṃ rasaṃ vajramūṣāyāṃ kṣiptvopari kaṅguṇītailaṃ tathā kṣipedyathā sa pārado bruḍati | [RAdhyṬ zu RAdhy, 357.2 2]
tataḥ sā mūṣāgniṣṭake muktvā iṅgālair dhmātavyā | [RAdhyṬ zu RAdhy, 357.2 3]
tathā yāvanmātraḥ mūṣāyāmasti tāvanmātrāṃ hemarājiṃ mūṣāyāṃ gālayitvā vajramūṣāstharasamadhye kṣipet | [RAdhyṬ zu RAdhy, 357.2 4]
tataḥ sahasravedhī ṣoṭo bhavati sa ca saṃgrāhyaḥ | [RAdhyṬ zu RAdhy, 357.2 5]
tathā tārasya tāmrasyādiśabdādvaṅgasya ca gadyāṇasahasrakaṃ pṛthak pṛthak mūṣāyāṃ gālayitvā sahasravedhitasyaikaiko gadyāṇakaḥ pṛthak pṛthak sarvaṣoṭamadhye kṣipyate sarvāṇi tārādīni pṛthak hema bhavanti | [RAdhyṬ zu RAdhy, 357.2 6]
iti dvitīyapariṇāmagandhakatailakarmāṇi | [RAdhyṬ zu RAdhy, 357.2 7]
atha gandhakavāri | [RAdhyṬ zu RAdhy, 357.2 8]
{RAdhyṬ zu RAdhy, 364.2}
sarvottamasājimaṇaniṣadrasūkṣmacūrṇīkṛtya sandhyāyāṃ maṇamekaṃ sājikumbha eko jalamiti sthālyāṃ kṣiptvā prātaḥ kāvasasaṃtyatkvānītāryajalaṃ grahītvā sājīmarṇe kṣipet | [RAdhyṬ zu RAdhy, 364.2 1]
eva ṣaḍbhirdinaiḥ ṣaṇmaṇān kṣiptvā nīvāsarjikājale atisvacchaṃ kṛtvā āmalasārakagandhakastena jalena piṣṭvā vārisadṛśaḥ kṛtvā kumbhe kṣiptvā karpaṭamṛttirāveṣṭya mukhe 'bhrakacātikāṃ dattvā patraculhake pracchanno 'gnirahorātraṃ jvalati tatra culūkakupaṃ nikṣipya paritaḥ ṣaḍaṃgulapramāṇā rakṣā deyā sacakumkas tatra nikṣiptaḥ satnekaviśatidināni sthāpayitvā karṣaṇīyaḥ | [RAdhyṬ zu RAdhy, 364.2 2]
tāvatā ca kālena gandhakaḥ kumpamadhyaṃ sājīkṣāreṇa saha bhrāmyan pītatoyo nālikerajalasadṛśo bhavati | [RAdhyṬ zu RAdhy, 364.2 3.1]
idaṃ ca gandhakavāri hṛtipīṭhīti nāmnā vārttikendramadhye vikhyātaṃ jñātavyam | [RAdhyṬ zu RAdhy, 364.2 4]
{RAdhyṬ zu RAdhy, 374.2}
śodhitapāradasya catvāro vallāḥ gandhakavāriṇā ghaṭīdvayaṃ yadi kṣipyante tadā bhasmībhavanti | [RAdhyṬ zu RAdhy, 374.2 1]
tataḥ śuddharūpyasya patrāṇi tena bhasmanā liptvā vajramūṣāyāṃ tāni patrāṇi vaṅkalidhamanyā gāḍhaṃ dhmātvā gālayet | [RAdhyṬ zu RAdhy, 374.2 2]
tataḥ kṛṣṇaṃ rūpyaṃ bhavati | [RAdhyṬ zu RAdhy, 374.2 3]
tato'sya kṛṣṇarūpyasya gadyāṇāḥ 8 sarvottamanavakahemagadyāṇāḥ 12 ubhayaṃ viṃśatigadyāṇakā gālyante pañcadaśavarṇikaṃ hema bhavati | [RAdhyṬ zu RAdhy, 374.2 4]
tathā śuddharasaṃ karpare kṣiptvādho mṛdvagniṃ jvālayet | [RAdhyṬ zu RAdhy, 374.2 5]
upari gandhakavāri bindunā bindunā kṣipet | [RAdhyṬ zu RAdhy, 374.2 6]
evamekaviṃśatidināni nirantaraṃ gandhakavāriṇā siktaḥ susūto niṣpadyate baddhaḥ ṣoṭaśca bhavati | [RAdhyṬ zu RAdhy, 374.2 7]
tataḥ pātālagaruḍasya patrāṇi vartayitvā tataḥ piṇḍīṃ kṛtvā piṇḍimadhye ṣoṭaṃ ca kṣiptvā bhūmau kukkuṭasaṃjñaṃ puṭaṃ deyam | [RAdhyṬ zu RAdhy, 374.2 8]
paraṃ nirdhūmairjvaladbhiraṃgārais tathā ca kṛte sa ṣoṭaḥ pīto bhavati tataḥ śuddharūpyasya catuḥṣaṣṭigadyāṇān gālayitvā ṣoṭagadyāṇako madhye kṣipyate sarvottamaṃ hema bhavati yata eṣā gandhakadrutipīṭhī catuḥṣaṣṭipravedhikā vartate | [RAdhyṬ zu RAdhy, 374.2 9]
iti gandhakadrutipīṭhīkarmāṇi | [RAdhyṬ zu RAdhy, 374.2 10]
atha tālakaśodhanam | [RAdhyṬ zu RAdhy, 374.2 11]
{RAdhyṬ zu RAdhy, 383.2}
godaṃtī haritālāyāstāvatpatrāṇi kāryāṇi yāvatpunardvidhā na bhavanti | [RAdhyṬ zu RAdhy, 383.2 1]
tatastāni patrāṇi pāṣāṇacūrṇasyāchibhṛtāyāṃ sthālyāṃ dolāyaṃtre ca tāpayitvādho haṭhāgninā praharadvayena svedanīyāni | [RAdhyṬ zu RAdhy, 383.2 2]
tata uttārya jalena kṣālayitvā ātape śoṣayitvā luṇayuktakāṃjikapūrṇasthālyāṃ dolāyantre ca tāpayitvā haṭhāgninā praharadvayena svedanīyāni | [RAdhyṬ zu RAdhy, 383.2 3]
punaruttārya jalena prakṣālya gavādidugdhena pūrṇasthālyāṃ svedayetpraharadvayam | [RAdhyṬ zu RAdhy, 383.2 4]
tato jalena prakṣālyātape śoṣayitvā kuṣmāṇḍaphalaṃ khaṇḍaśaḥ kṛtvā tadrasena pūrvavatpraharadvayaṃ svedanīyāni | [RAdhyṬ zu RAdhy, 383.2 5]
tataḥ payasā prakṣālyātape śoṣayitvā vaḍavāīkā nisāhāyāṃ vartayitvā tadrasena yāmadvayaṃ pūrvavat svedyāni evaṃ pañcabhiḥ śodhanaiḥ śuddhaharitālā nirviṣībhavati | [RAdhyṬ zu RAdhy, 383.2 6]
yāvacca sā na śodhyate tāvatsā dattā satī hṛdayasya kledaṃ dhūrmaṃ recaṃ tāpaṃ nāḍisaṃkocam antardāhaṃ ca karoti | [RAdhyṬ zu RAdhy, 383.2 7]
ataḥ pūrvaṃ sā śodhitā amṛtasamānā bhavati | [RAdhyṬ zu RAdhy, 383.2 8]
iti godantiharitālāyāḥ śodhanavidhiḥ | [RAdhyṬ zu RAdhy, 383.2 9]
atha śuddhatālakakarmāṇi | [RAdhyṬ zu RAdhy, 383.2 10]
{RAdhyṬ zu RAdhy, 403.2}
śuddhasūtasya gadyāṇāḥ 4 śuddhatālasya gadyāṇāḥ 20 evaṃ caturviṃśatigadyāṇān khalve prakṣipya tathā chālīvasāyāḥ palikārdhaṃ ca prakṣipyaikaṃ dinaṃ piṣṭvā tatsarvaṃ kuṃpake kṣiptvā mukhe karparacātikāṃ dattvā ākaṇṭhaṃ saptabhiḥ karpaṭamṛttikābhiḥ kumpakamāveṣṭya saṃkīrṇāmuccāṃ ca culhīṃ kṛtvopari kumpako yathā dolāyantro dṛśyate tathā moktavyo'dhaśca praharamekaṃ prathamamṛduvahnijvālanīyastato yāmam 4 haṭhāgniḥ | [RAdhyṬ zu RAdhy, 403.2 1]
tāvatā ca tālakasatvaṃ proḍḍīya kumpakaṃṭhe lagati | [RAdhyṬ zu RAdhy, 403.2 2]
tataḥ kumbhaṃ tyaktvā kaṃṭhakāttatsarvamādāya kharale kṣiptvā chālīvasāpalikārdhena dinamekaṃ mṛditvā dvitīye kuṃpake kṣiptvā saptabhirvastramṛttikābhir liptvā saṃkīrṇoccaculhikāyām āropya pūrvavadadho'gnirjvālanīyaḥ | [RAdhyṬ zu RAdhy, 403.2 3]
evaṃ punaḥ chālīvasāpalikārdhena kharale piṣṭvā tṛtīyakuṃpake pūrvavatsaṃkīrṇācca culhikāyāṃ sarvaṃ kāryaṃ tato yadi saptabhiḥ kuṃpakaiḥ saptavāramevaṃ saṃskṛtaṃ tad bhavati tadā kālikā kaṃṭhake yāti kuṃpabundhe ca jalasadṛśā yekaṇās tiṣṭhanti te tālakasatvarūpāḥ kālikavarjitā grāhyāḥ tatastaṃ tālakasatvaṃ tolayitvā tasmāddviguṇaṃ śuddhapāradaṃ cobhayaṃ kharale kṣiptvā niṃbukarasena mṛditvā sutaptālakasaṃbhavā pīṭhī kāryā mardane ca niṃbukarasaḥ punaḥ punaḥ kṣepyaḥ | [RAdhyṬ zu RAdhy, 403.2 4]
tatastāṃ pīṭhīṃ vastre baddhvā lavaṇayuktakāṃjikapūrṇasthālikāyāṃ niṃbukakhaṇḍāni prakṣipya dolāyaṃtreṇa dinamekaṃ svedayet | [RAdhyṬ zu RAdhy, 403.2 5]
lavaṇakāṃjikaṃ ca naṣṭaṃ naṣṭaṃ muhurmuhuḥ kṣepyaṃ tataḥ svedottīrṇāṃ tāṃ pīṭhīmātape saṃśoṣya tattulyaṃ ṭaṃkaṇakṣāram | [RAdhyṬ zu RAdhy, 403.2 6]
tāṃ ca pīṭhīṃ piṣṭvā tato mīṇapūpādvayaṃ kṛtvaikasyāṃ pūpāyāṃ pīṭhīṃ kṣiptvā dvitīyāṃ copari dattvā veḍhinikāṃ kṛtvā tato yāvanmātrā sā pīṭhī tāvanmātraṃ śuddharūpyaṃ vajramūṣāyāṃ gālayitvopari veḍhanī kṣipyate | [RAdhyṬ zu RAdhy, 403.2 7]
tato'dho dṛḍhaṃ dhmāte mīṇaṭaṃkaṇakṣāraśca dahyate | [RAdhyṬ zu RAdhy, 403.2 8]
tālaṃ rūpyasya khoṭo bhavati | [RAdhyṬ zu RAdhy, 403.2 9]
tataḥ śuddhatāmrasya catuḥṣaṣṭigadyāṇakān gālayitvā ekakhoṭagadyāṇo madhye kṣipyate sarvottamaṃ rūpyaṃ bhavati | [RAdhyṬ zu RAdhy, 403.2 10.1]
ayaṃ tālarūpyakhoṭasya catuḥṣaṣṭipravedhako jñeyaḥ | [RAdhyṬ zu RAdhy, 403.2 10.2]
tathā pratidinaṃ prabhāte utthāya yo ratimātraṃ ṣoṭaṃ kurute tasya ṣaḍbhiḥ māsairaṣṭādaśakuṣṭhāni praṇaśyanti | [RAdhyṬ zu RAdhy, 403.2 11]
navā dantā udgacchanti keśāḥ kṛṣṇā bhavanti palitāni yānti valināśaḥ syāt | [RAdhyṬ zu RAdhy, 403.2 12]
iti tālakakarmāṇi | [RAdhyṬ zu RAdhy, 403.2 13]
athābhrakasya trividhā drutiḥ | [RAdhyṬ zu RAdhy, 403.2 14]
{RAdhyṬ zu RAdhy, 413.2}
vyāghramadanākhyakodravānāṃ setikāṃ piṣṭvā tanmadhyānmāṇakadvayaṃ susūkṣmacūrṇamādāya sthālyāṃ kṣiptvopari kāṃjikaṃ tathā jalaṃ cākaṇṭhaṃ kṣipet | [RAdhyṬ zu RAdhy, 413.2 1]
tacca saptabhirdinair atyamlaṃ bhavati tathānena vidhinā śeṣamāṇadvayenātyartham amlaṃ jalaṃ kṛtvā ekaśaḥ kāryam | [RAdhyṬ zu RAdhy, 413.2 2]
tataḥ śvetābhrakamaṇacūrṇaṃ tenāmlajalena saholūkhale yāmamekaṃ kuṭṭayitvā tasminneva jale brūḍat 21 dināni rāhayitvā paścādātape śoṣayitvā tato rālāṭaṃkaṇakṣārau lavaṇaṃ kaṇagugguluśceti caturṇāmauṣadhānāṃ pratyekamaṇacaturthāṃśaṃ tathā tilasya gadyāṇān 20 guḍasya gadyāṇān 20 vallapīṭhīpālī 1 madhukarṣaḥ 1 dugdhakarṣaḥ 1 etatsarvamekatra kṛtvā dhānyābhrakeṇa saha muhurmuhuḥ kṣodayitvā gadyāṇakadaśakamātrāḥ anekapūpāḥ kṛtvā rākṣase yantre 'ṅgārān kṣiptvā ekāṃ pūpāṃ muñcet | [RAdhyṬ zu RAdhy, 413.2 3]
ekasyāṃ ca galitāyāṃ dvitīyāṃ kṣipet | [RAdhyṬ zu RAdhy, 413.2 4]
evaṃ prahareṇaikena sarvā api gālanīyā | [RAdhyṬ zu RAdhy, 413.2 5]
tataḥ svayaṃ śītalāḥ pūpāḥ samuddhṛtya tāsāṃ madhyād dhānyābhrakasaṃbhavā drutirgrāhyā | [RAdhyṬ zu RAdhy, 413.2 6]
anayā yuktyā sukhenāpi dhānyābhrakadrutirbhavati | [RAdhyṬ zu RAdhy, 413.2 7]
iti dhānyābhrakadrutikaraṇaṃ prathamam | [RAdhyṬ zu RAdhy, 413.2 8]
{RAdhyṬ zu RAdhy, 419.2}
śvetadhānyābhrakacūrṇaṃ gadyāṇadvayamadhye dugdhapālī 1 kṣiptvā sehulakaḥ pātyate | [RAdhyṬ zu RAdhy, 419.2 1]
sa ca sehulakaḥ koṭhīmadhye kṣipyate | [RAdhyṬ zu RAdhy, 419.2 2]
yathānyatra na yāti tataḥ punaḥ śvetadhānyābhrakagadyāṇadvayaṃ madhyakṣiptaṃ dugdhaṃ pāyyate evaṃ bahubhir dinaiḥ punaḥ punastasya pāne sehulakena yatpurīṣaṃ muktaṃ bhavati tatsarvaṃ tolayitvā caturthabhāgena madhye ṭaṅkakṣāraṃ kṣiptvā ghṛtamadhubhyāṃ piṣṭvā lepasadṛśaṃ kṛtvā tena lepena pūrvakathitatumbīnalayaṃtramūlaṃ liptvā līhālakair vaṅkanālīdhamaṇyā so'dhomukhaṃ kumpako yaṃtro dhmātavyaḥ | [RAdhyṬ zu RAdhy, 419.2 3]
tataḥ sa lepo drutirūpo bhavati | [RAdhyṬ zu RAdhy, 419.2 4]
iti dvitīyapariṇā dhānyābhrakadrutiḥ | [RAdhyṬ zu RAdhy, 419.2 5]
{RAdhyṬ zu RAdhy, 426.2}
svecchayā mṛtaḥ śaśako bhramadbhiryadi dṛśyate tadā tasya mastakamadhyānmecakaṃ gṛhītvā dhānyābhrakasya gadyāṇān 40 gāḍhaṃ peṣayitvā tanmadhyān mecakamātraṃ cūrṇaṃ mecakamadhye kṣiptvā dvayaṃ mṛditvā piṇḍaṃ ca kṛtvā ghṛtena tailena vā liptasthālikāmadhye taṃ piṇḍaṃ kṣiptvā upari pradhvarāṃ ḍhaṃkaṇīṃ dattvā pārśveṣu sarvatra vastramṛttikābhir niśchidrīkṛtya sā sthālī kaṇakoṣṭamadhye kṣiptvā 21 dināni sthāpyā tāvatā ca mecakamadhye ye kṛmayo jāyante te'bhrakaṃ bhakṣayitvā paścādbubhukṣayā tāpena ca mriyante | [RAdhyṬ zu RAdhy, 426.2 1]
tatasteṣu kṛmiṣu mṛteṣu yattatra śeṣaṃ muhurati sā dhānyābhrakadrutiḥ | [RAdhyṬ zu RAdhy, 426.2 2.1]
iti tṛtīyapariṇā dhānyābhrakadrutiḥ | [RAdhyṬ zu RAdhy, 426.2 3]
drutikaraṇe'bhrakasyaita eva trayo bhedāḥ | [RAdhyṬ zu RAdhy, 426.2 4]
athāmīṣāṃ karmāṇi vakṣyante | [RAdhyṬ zu RAdhy, 426.2 5]
{RAdhyṬ zu RAdhy, 438.2}
śuddharasasya daśa gadyāṇān vajramūṣāmadhye prakṣipya tāṃ mūṣāṃ vālukāyantre caṭāyya dinamekaṃ mṛdvagniṃ jvālayet | [RAdhyṬ zu RAdhy, 438.2 1]
upari bhūnāgasatvasya binduṃ binduṃ punaḥ punaḥ kṣipet | [RAdhyṬ zu RAdhy, 438.2 2]
tato rasasya mukhaṃ jāyate | [RAdhyṬ zu RAdhy, 438.2 3]
sarvadattaṃ jīryate | [RAdhyṬ zu RAdhy, 438.2 4]
tato nisāhāmatisūkṣmāṃ cilhāṃ prapiṣya vastreṇa niścotya raso grāhyaḥ | [RAdhyṬ zu RAdhy, 438.2 5]
tato yasmiñjale palaṃ māti tāvanmātraṃ kāntapātramākaṇṭhaṃ pūrayitvā kāntapātraṃ vālukāyantre caṭāyitvādho mṛduragniḥ punaḥ punarahorātraṃ jvālanīyaḥ | [RAdhyṬ zu RAdhy, 438.2 6]
tato'bhrakadrutisūtayor aikyeṇa vābhraṣoṭo jāyate | [RAdhyṬ zu RAdhy, 438.2 7]
tatastaṃ ṣoṭaṃ vajramūṣāyāṃ prakṣipya gadyāṇān 20 madhye prakṣipya gāḍhaṃ gālayitvā samuttārayet | [RAdhyṬ zu RAdhy, 438.2 8]
tato'yamakṣayo nirmalastejovān gadīyāṇaḥ kṣipyate | [RAdhyṬ zu RAdhy, 438.2 9]
sarvottamaṃ rūpyaṃ bhavati | [RAdhyṬ zu RAdhy, 438.2 10]
asau vaṃge śatamadhye vedhako rasaḥ tathā yaḥ sadā prabhāte ratimātraṃ ṣoṭaṃ karoti | [RAdhyṬ zu RAdhy, 438.2 11]
sa ṣaḍbhirmāsairakṣayanīrogadeho jāyate iti trividhābhrakadrutikarmāṇi | [RAdhyṬ zu RAdhy, 438.2 12]
atha bhūnāgaḥ | [RAdhyṬ zu RAdhy, 438.2 13]
{RAdhyṬ zu RAdhy, 458.2}
pañcadaśavarṇikaṃ suvarṇagadyāṇān caturo gālayitvā jarakīśadalavat kaṇṭakavedhyāni patrāṇi kuryāt | [RAdhyṬ zu RAdhy, 458.2 1]
tato narakapālaṃ tathā dhattūrakamūlaṃ ca pṛthak pṛthak ghṛṣṭvā samabhāgena ekīkṛtya pūrvasādhitahīrakabhasmano gadyāṇa ekastanmadhye kṣepyaḥ | [RAdhyṬ zu RAdhy, 458.2 2]
tataḥ kharale kṣiptvā sarvaṃ tāvatpeṣayet yāvadaikātmyaṃ prāpnoti tatastena hemapatrāṇi liptvā aṃdhamūṣāyāṃ kṣiptvopari bhūnāgasatvagadyāṇaṃ ca muktvā prathamaṃ koṣṭhikāyāṃ līhālakairbhṛtvā vakranālīdhamaṇyā dhamet | [RAdhyṬ zu RAdhy, 458.2 3]
tato'gniṣṭake līhālakairdhamet | [RAdhyṬ zu RAdhy, 458.2 4]
tato gartāyāṃ līhālakairdhamet | [RAdhyṬ zu RAdhy, 458.2 5]
evaṃ trivelaṃ dhmātaḥ sannasau hemavajrabhasmabhūnāgasattvajaḥ ṣoṭo bhavati | [RAdhyṬ zu RAdhy, 458.2 6]
tatastaṃ ṣoṭaṃ mardayitvā sūkṣmaṃ cūrṇaṃ kāryam | [RAdhyṬ zu RAdhy, 458.2 7]
tataḥ kācakumpīmākaṇṭhaṃ saptabhiḥ karpaṭamṛttikābhir āveṣṭya prathamaṃ karṣamātraṃ bhūnāgasatvaṃ tathā śuddhapāradasya ṣaḍ gadyāṇakāṃśca prakṣipya vālukāyantre tāṃ kumpīmāropyādho haṭhāgnir jvālanīyaḥ | [RAdhyṬ zu RAdhy, 458.2 8]
bhūnāgasatvaṃ ca naṣṭaṃ punaḥ kṣepaṇīyam | [RAdhyṬ zu RAdhy, 458.2 9]
kiṃ bahunā saptadināni nirantaraṃ kumpikābhūnāgasattvena bhṛtaiva dhāraṇīyā | [RAdhyṬ zu RAdhy, 458.2 10]
yathā ṣaṭpañcāśadbhiḥ praharaiḥ śuddhasūtaṣaḍgadīyāṇakā gāḍhaṃ vighate | [RAdhyṬ zu RAdhy, 458.2 11]
tatastasya mukhaṃ jāyate sa ca sūto rākṣasanāma jāyate sarvabhakṣaka ityarthaḥ tataḥ pūrvaṃ yo hemavajrabhūnāgasatvaṣoṭo vartayitvā cūrṇito'sti tanmadhyāccatuḥṣaṣṭitamaṃ bhāgaṃ gṛhītvā kharale rākṣasasūtamadhye kṣiptvā piṣṭvā piṣṭvā jāraṇīyaḥ tataḥ punaścatuḥṣaṣṭitamo bhāgastatra piṣṭvā jāraṇīyaḥ | [RAdhyṬ zu RAdhy, 458.2 12]
evaṃ punaḥ punaścatuḥṣaṣṭitamaṣoṭabhāgajāraṇena ṣaḍ gadyāṇāḥ ṣoṭasya jāraṇīyāḥ | [RAdhyṬ zu RAdhy, 458.2 13]
tato rākṣasasūtaṣaḍgadīyāṇamadhye śodhitotkṛṣṭapāradagadīyāṇān ṣaṭ melayitvā te dvādaśagadīyāṇā mūṣāyāṃ prakṣipya gālanīyāḥ | [RAdhyṬ zu RAdhy, 458.2 14]
śatavedhakaḥ ṣoṭo bhavati | [RAdhyṬ zu RAdhy, 458.2 15]
tato rūpyasya tāmrasya nāgasya vā gadīyāṇakaśataṃ gālayitvā ṣoṭagadīyāṇāḥ kṣipyate | [RAdhyṬ zu RAdhy, 458.2 16]
pañcadaśavarṇikaṃ hema bhavati | [RAdhyṬ zu RAdhy, 458.2 17]
triṣu dhātuṣu śatavedhako 'yaṃ rasaḥ | [RAdhyṬ zu RAdhy, 458.2 18]
tathā prabhāte nityam amṛtakalayā yuktaṃ ṣoṭacūrṇaṃ ratīmātraṃ kurute | [RAdhyṬ zu RAdhy, 458.2 19]
tasya valipalitādidoṣā naśyanti | [RAdhyṬ zu RAdhy, 458.2 20]
kṛṣṇāśca keśā bhavanti | [RAdhyṬ zu RAdhy, 458.2 21]
dehadārḍhyaṃ jāyate | [RAdhyṬ zu RAdhy, 458.2 22]
suvarṇābhā śarīrakāntirbhavati | [RAdhyṬ zu RAdhy, 458.2 23]
hemapatrairvajrabhasma nāgasatvena tribhiḥ sādhito'yaṃ ṣoṭo dehakārako lohakārakaśca | [RAdhyṬ zu RAdhy, 458.2 24]
iti hemavajrabhasmabhūnāgasatvakarmāṇi | [RAdhyṬ zu RAdhy, 458.2 25]
{RAdhyṬ zu RAdhy, 478.2}
śrībhairavagaṇādhipatilakṣmīsarasvatībhyo namo'stu yeṣāṃ prasādād guṭikāñjanāni pāradāśca sidhyanti | [RAdhyṬ zu RAdhy, 478.2 1]
tatracaturaśītiḥ 84 guṭikāś caturaśītiḥ 84 aṃjanāni caturaśītiḥ 84 pāradakarmāṇi | [RAdhyṬ zu RAdhy, 478.2 2]
evaṃ sarvasaṃkhyayā trayāṇāṃ dvipañcāśadadhikaṃ śatadvayam 252 bhavanti | [RAdhyṬ zu RAdhy, 478.2 3]
eteṣāṃ dvipañcāśadadhikaśatadvayasya madhyādekasya kasyacid guṭikauṣadhasyāñjanasya vā pāradasya vā prārambhe ādau tathāphalaprānte'khaṇḍaṃ tapo vidheyam | [RAdhyṬ zu RAdhy, 478.2 4]
tatra prārambhe māsaikādarvāk niṣpattisamaye'pi phalādarvāṅ māsamekaṃ brahmacaryapālanīyaṃ haviṣyānnaṃ paramānnaṃ ca ghṛtādimiśraṃ dugdhaṃ vā bhojanīyam | [RAdhyṬ zu RAdhy, 478.2 5]
tapovidhāneṣu kriyāḥ sidhyanti | [RAdhyṬ zu RAdhy, 478.2 6]
yatastapaḥsādhyā rasādayaḥ prayogā ye punaḥ tapohīnāḥ sādhakāste'ntataḥ daivasya karmaṇo doṣam antarāyaṃ vadanti | [RAdhyṬ zu RAdhy, 478.2 7]
tena tapasvināṃ mukhyena śrīkaṅkālayayoginā vārttoktā dhātuvaṭṭijñaproktā guṭikā vartate | [RAdhyṬ zu RAdhy, 478.2 8]
tāsāṃ madhyājjñānaphalāṃ jñānakāraṇaṃ guṭikāṃ vakṣyāmi dvipañcāśadvallamātrauṣadhaniṣpannām | [RAdhyṬ zu RAdhy, 478.2 9]
tatra catvāro vallā abhrakasatvasya catvāro vallāḥ svarṇamākṣīkasya catvāro vallāḥ śuddharūpyasyaiko vallo hemarājeḥ 7 tathāṣṭādaśasaṃskārairyaḥ pūrvoktaśuddhapāradastasya vallā ekonacatvāriṃśad evaṃ militāḥ sarve dvipañcāśat 52 vallāḥ | [RAdhyṬ zu RAdhy, 478.2 10]
kharale kṣipya saptadināni mardayet | [RAdhyṬ zu RAdhy, 478.2 11]
tato varuṇavṛkṣasya mūlaṃ śrīkhaṇḍaṃ ghṛṣṭvā | [RAdhyṬ zu RAdhy, 478.2 12]
sarvamauṣadhaṃ vastre baddhvā dolāyantre sthālikāyāṃ tena śrīṣaṇḍena komalavahninā dinadvayaṃ svedayitvottārya guṭikāṃ kṛtvā paścāt krameṇa pañcāmṛtena svedayet | [RAdhyṬ zu RAdhy, 478.2 13]
tatra madhu ghṛtaṃ dadhi dugdhaṃ śarkarā veti pañcāmṛtam | [RAdhyṬ zu RAdhy, 478.2 14]
tatra svedane cāyaṃ vidhiḥ | [RAdhyṬ zu RAdhy, 478.2 15]
prathamaṃ guṭikāṃ madhunā saha kāṃsyalohapātre vālukāpūrṇasthālikāmadhye kṣepyaḥ 12 sā sthālī culhikāyāṃ caṭāyyādho'ṣṭau praharān vahnirjvālanīyaḥ | [RAdhyṬ zu RAdhy, 478.2 16]
upari madhu nikṣipet | [RAdhyṬ zu RAdhy, 478.2 17]
tadanu naṣṭe naṣṭe punaḥ punarmadhu kṣepyam evaṃ praharāṣṭakena madhunā svedayitvottārya tato ghṛtena saha kāntalohapātre guṭīṃ prakṣipyāṣṭapraharānsvedayedvālukāyaṃtre | [RAdhyṬ zu RAdhy, 478.2 18]
tata evaṃ praharāṣṭakaṃ dadhinā tataḥ praharān 8 dugdhena tataḥ praharān 8 śarkarājalamiti | [RAdhyṬ zu RAdhy, 478.2 19]
eva pañcāmṛtena pañcavāraṃ guṭikāṃ svedayitvā | [RAdhyṬ zu RAdhy, 478.2 20.1]
tapaḥ kurvato brahmacaryapālayatā hastābhyāṃ pracālya dvipañcāśavallamātrā guṭikā kāryā | [RAdhyṬ zu RAdhy, 478.2 20.2]
tato yasyā mātṛpakṣapitṛpakṣau nirmalau | [RAdhyṬ zu RAdhy, 478.2 20.3]
yā ca brāhmaṇī vā kṣatriyā vā vaiśyī cottamakulaprasūtā | [RAdhyṬ zu RAdhy, 478.2 21]
tasyāḥ śūdrīṃ varjayitvā yadā prathamo garbho bhavati tadā māsaikād anantaraṃ sā guṭikā samarpaṇīyā | [RAdhyṬ zu RAdhy, 478.2 22]
tayā ca bhojanamauṣadhatāmbūlāsvādapānīyapānavelāṃ varjayitvaikaṃ māsaṃ nirantaraṃ mukhe dhāraṇīyā | [RAdhyṬ zu RAdhy, 478.2 23]
tato māse gate sati guṭikāyāḥ prabhāvāt pṛṣṭā satī sā strī atītānāgatavartamānaṃ sadyaḥ pratyayakārakaṃ trikālaviṣayajñānaṃ vadati | [RAdhyṬ zu RAdhy, 478.2 24]
asyā guṭikāyāḥ prabhāvo'tīvāścaryakārakaḥ | [RAdhyṬ zu RAdhy, 478.2 25]
yato yathā jñānī yadbhāṣate tatsarvaṃ satyaṃ bhavati | [RAdhyṬ zu RAdhy, 478.2 26]
tathā mukhe guṭikākṣepamāhātmyād brāhmaṇī kṣatriyā vaiśyī yāvadvadati tattathaiva bhavati | [RAdhyṬ zu RAdhy, 478.2 27]
yato rasasya pāradasya guṭikānāṃ tathā pātālāñjanādīnām añjanānāṃ prabhāvātiśayo mahān gururityarthaḥ | [RAdhyṬ zu RAdhy, 478.2 28]
eṣā kila vādinīti guṭikā procyate | [RAdhyṬ zu RAdhy, 478.2 29]
yadyapyasyāḥ samyagāmnāyaḥ sāṃprataṃ nopalabhyate tathāpi kiṃcidakṣarārthaṃ yuktyā kiṃcidguṭikāntarānubhavena kiṃcit tathāvidhaśrutayuktyanusāreṇa vyākhyā | [RAdhyṬ zu RAdhy, 478.2 30]
tathā caturaśītiguṭikā 84 caturaśītyaṃjanāni 84 caturaśītirasabhedān 84 parijñāya pūrvaśrīkaṅkālayayoginā nijaśiṣyaparijñānārthaṃ yogakṣemanirvāhārthaṃ sarveṣāmupakārārthaṃ ca kiṃcidrasatattvam upadiṣṭam | [RAdhyṬ zu RAdhy, 478.2 31]
tatastacchiṣyeṇa svasya visṛtyarthaṃ paraṃ parayāvyavacchedārthaṃ pareṣām upadeśārthaṃ cāyaṃ rasādhyāyo viracitaḥ | [RAdhyṬ zu RAdhy, 478.2 32]
granthe'sminnekaviṃśatyadhikārāḥ | [RAdhyṬ zu RAdhy, 478.2 33]
tadyathā prathamam 1 aṣṭādaśasaṃskārasaṃskṛtaḥ śṛṅkhalārasaḥ | [RAdhyṬ zu RAdhy, 478.2 34]
tataḥ hemarājiḥ ghoṣarājiḥ | [RAdhyṬ zu RAdhy, 478.2 35]
mākṣikarājiḥ | [RAdhyṬ zu RAdhy, 478.2 36]
nāgarājiḥ | [RAdhyṬ zu RAdhy, 478.2 37]
2 tataḥ khāparasattvapātanavidhiḥ | [RAdhyṬ zu RAdhy, 478.2 38]
tataḥ manaḥśilāsattvapātanavidhiḥ | [RAdhyṬ zu RAdhy, 478.2 39]
tataḥ ṣaḍlohamāraṇavidhiḥ | [RAdhyṬ zu RAdhy, 478.2 40]
tatas tridhā ṣaḍlohadrutikaraṇam | [RAdhyṬ zu RAdhy, 478.2 41]
tataḥ tridhā annapathahīrakakaraṇam | [RAdhyṬ zu RAdhy, 478.2 42]
tataḥ pañcadhā hīrakabhasmīkaraṇam | [RAdhyṬ zu RAdhy, 478.2 43]
tataḥ gandhakaśodhanaṃ dvidhā | [RAdhyṬ zu RAdhy, 478.2 44]
tataḥ dvidhā gandhakapīṭhī tasyāḥ karma ca | [RAdhyṬ zu RAdhy, 478.2 45]
tataḥ gandhakatailam | [RAdhyṬ zu RAdhy, 478.2 46]
tataḥ gandhakatailena tridhā hemakarma | [RAdhyṬ zu RAdhy, 478.2 47]
tataḥ gandhakatailenaiva sahasravedharasavidhiḥ | [RAdhyṬ zu RAdhy, 478.2 48]
tataḥ gandhakadrutipīṭhī | [RAdhyṬ zu RAdhy, 478.2 49]
tataḥ gandhakadrutipīṭhīkarma | [RAdhyṬ zu RAdhy, 478.2 50]
tataḥ tālakaśodhanam | [RAdhyṬ zu RAdhy, 478.2 51]
tataḥ tālakakarma | [RAdhyṬ zu RAdhy, 478.2 52]
tataḥ tridhābhrakadrutiḥ | [RAdhyṬ zu RAdhy, 478.2 53]
tataḥ tasyāḥ karmāṇi | [RAdhyṬ zu RAdhy, 478.2 54]
tataḥ hemavajrabhasmabhūnāgasatvaniṣpannaṣoṭakarmāṇi | [RAdhyṬ zu RAdhy, 478.2 55]
tataḥ kila bālavādanī guṭikā | [RAdhyṬ zu RAdhy, 478.2 56]
ityekaviṃśatiradhikārā nibaddhāḥ santi | [RAdhyṬ zu RAdhy, 478.2 57]
te ca yadyapi kiṃcic cānumānasambhavena kiṃcit tathāvidhavārttikendrasaṃsargajātasaṃskāreṇa kiṃcidakṣarārthayuktyā vivṛtya vyākhyātāḥ tathāpi yadi kvāpi kimapyalīkaṃ vyākhyānaṃ bhavet tadā prasadya śrīvārttikendraiḥ śrīrasādhyāyena tadadhiṣṭhātṛdevatābhiśca sarvaṃ kṣantavyam | [RAdhyṬ zu RAdhy, 478.2 58]
