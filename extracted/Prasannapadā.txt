{Prasannapadā zu MMadhKār, 1, 2.2}
tatra nirvartako heturiti lakṣaṇāt yo hi yasya nirvartako bījabhāvenāvasthitaḥ sa tasya hetupratyayaḥ | [Prasannapadā zu MMadhKār, 1, 2.2 1]
utpadyamāno dharmo yenālambanenotpadyate sa tasyālambanapratyayaḥ | [Prasannapadā zu MMadhKār, 1, 2.2 2]
kāraṇasyānantaro nirodhaḥ kāryasyotpattipratyayaḥ | [Prasannapadā zu MMadhKār, 1, 2.2 3]
tadyathā bījasyānantaro nirodho 'ṅkurasyotpādapratyayaḥ | [Prasannapadā zu MMadhKār, 1, 2.2 4]
yasmin sati yadbhavati tattasyādhipateyamiti ta ete catvāraḥ pratyayāḥ | [Prasannapadā zu MMadhKār, 1, 2.2 5]
ye cānye purojātasahajātapaścājjātādayasta eteṣvevāntarbhūtāḥ | [Prasannapadā zu MMadhKār, 1, 2.2 6]
īśvarādayastu pratyayā eva na sambhavantīti | [Prasannapadā zu MMadhKār, 1, 2.2 7]
ata evāvadhārayati pratyayo nāsti pañcama iti | [Prasannapadā zu MMadhKār, 1, 2.2 8]
tasmādebhyaḥ parabhūtebhyo bhāvānāmutpattirasti parata utpattiriti | [Prasannapadā zu MMadhKār, 1, 2.2 9]
atrocyate naiva hi bhāvānāṃ parabhūtebhyaḥ pratyayebhya utpattiriti | [Prasannapadā zu MMadhKār, 1, 2.2 10]
yasmāt | [Prasannapadā zu MMadhKār, 1, 2.2 11]
{Prasannapadā zu MMadhKār, 1, 3.2}
yadi hi hetvādiṣu parabhūteṣu pratyayeṣu samasteṣu vyasteṣu vyastasamasteṣu hetupratyayasāmagryā anyatra vā kvacid bhāvānāṃ kāryāṇāmutpādātpūrvaṃ sattvaṃ syāt syāttebhya utpādaḥ | [Prasannapadā zu MMadhKār, 1, 3.2 1]
na caivaṃ yadutpādātpūrvaṃ saṃbhavaḥ syāt | [Prasannapadā zu MMadhKār, 1, 3.2 2]
yadi syād gṛhyeta cotpādavaiyarthyaṃ ca syāt | [Prasannapadā zu MMadhKār, 1, 3.2 3]
tasmānna cāsti bhāvānāṃ pratyayādiṣu svabhāvaḥ | [Prasannapadā zu MMadhKār, 1, 3.2 4]
avidyamāne ca svabhāve nāsti parabhāvaḥ | [Prasannapadā zu MMadhKār, 1, 3.2 5]
bhavanaṃ bhāva utpādaḥ | [Prasannapadā zu MMadhKār, 1, 3.2 6]
parebhya utpādaḥ parabhāvaḥ | [Prasannapadā zu MMadhKār, 1, 3.2 7]
sa na vidyate | [Prasannapadā zu MMadhKār, 1, 3.2 8]
tasmādayuktametat parabhūtebhyo bhāvānāmutpattiriti | [Prasannapadā zu MMadhKār, 1, 3.2 9]
athavā bhāvānāṃ kāryāṇām aṅkurādīnāṃ bījādiṣu pratyayeṣu satsvavikṛtarūpeṣu nāsti svabhāvo nirhetukatvaprasaṅgāt | [Prasannapadā zu MMadhKār, 1, 3.2 10]
tatkimapekṣaṃ paratvaṃ pratyayādīnām | [Prasannapadā zu MMadhKār, 1, 3.2 11]
vidyamānayoreva hi maitropagrāhakayoḥ parasparāpekṣaṃ paratvam | [Prasannapadā zu MMadhKār, 1, 3.2 12]
na caivaṃ bījāṅkurayoryaugapadyam | [Prasannapadā zu MMadhKār, 1, 3.2 13]
tasmādavidyamāne svabhāve kāryāṇāṃ parabhāvaḥ paratvaṃ bījādīnāṃ nāstīti paravyapadeśābhāvādeva na parata utpāda iti | [Prasannapadā zu MMadhKār, 1, 3.2 14]
tasmādāgamābhiprāyān abhijñataiva parasya | [Prasannapadā zu MMadhKār, 1, 3.2 15]
na hi tathāgatā yuktiviruddhaṃ vākyamudāharanti | [Prasannapadā zu MMadhKār, 1, 3.2 16]
āgamasya cābhiprāyaḥ prāgevopavarṇitaḥ | [Prasannapadā zu MMadhKār, 1, 3.2 17]
tadevaṃ pratyayebhya utpādavādini pratiṣiddhe kriyāta utpādavādī manyate | [Prasannapadā zu MMadhKār, 1, 3.2 18]
na cakṣūrūpādayaḥ pratyayāḥ sākṣādvijñānaṃ janayanti | [Prasannapadā zu MMadhKār, 1, 3.2 19]
vijñānajanikriyāniṣpādakatvāttu pratyayā ucyante | [Prasannapadā zu MMadhKār, 1, 3.2 20]
sā ca kriyā vijñānaṃ janayati | [Prasannapadā zu MMadhKār, 1, 3.2 21]
tasmāt pratyayavatī vijñānajanikriyā vijñānajanikā na pratyayāḥ | [Prasannapadā zu MMadhKār, 1, 3.2 22]
yathā parikriyā odanasyeti | [Prasannapadā zu MMadhKār, 1, 3.2 23]
ucyate | [Prasannapadā zu MMadhKār, 1, 3.2 24.1]
{Prasannapadā zu MMadhKār, 1, 4.1}
{Prasannapadā zu MMadhKār, 1, 4.1}
{Prasannapadā zu MMadhKār, 1, 4.2}
{Prasannapadā zu MMadhKār, 1, 4.2}
{Prasannapadā zu MMadhKār, 18, 9.2}
tatra nāsmin parapratyayo'stītyaparapratyayaṃ paropadeśāgamyaṃ svayam evādhigantavyam ityarthaḥ | [Prasannapadā zu MMadhKār, 18, 9.2 1]
yathā hi taimirikā vitathaṃ keśamaśakamakṣikādirūpaṃ paśyanto vitimiropadeśenāpi na śaknuvanti keśānāṃ yathāvad avasthitaṃ svarūpam adarśananyāyenādhigantavyam ataimirikā ivādhigantum | [Prasannapadā zu MMadhKār, 18, 9.2 2]
kiṃ tarhy ataimirikopadeśān mithyaitad ityetāvanmātrakameva pratipadyante | [Prasannapadā zu MMadhKār, 18, 9.2 3]
yadā tu timiropaghātyaviparītaśūnyatādarśanāñjanāñjitabuddhinayanāḥ santaḥ samutpannatattvajñānā bhavanti tadā tat tattvam anadhigamanayogena svayamadhigacchantīti | [Prasannapadā zu MMadhKār, 18, 9.2 4]
evamaparapratyayaṃ bhāvānāṃ yatsvarūpaṃ tattattvam | [Prasannapadā zu MMadhKār, 18, 9.2 5]
etacca śāntasvabhāvam ataimirikakeśādarśanavat svabhāvavirahitam ityarthaḥ | [Prasannapadā zu MMadhKār, 18, 9.2 6]
ata eva tat prapañcair aprapañcitam | [Prasannapadā zu MMadhKār, 18, 9.2 7]
prapañco hi vāk prapañcayatyarthān iti kṛtvā | [Prasannapadā zu MMadhKār, 18, 9.2 8]
prapañcair aprapañcitaṃ vāgbhiravyāhṛtam ityarthaḥ | [Prasannapadā zu MMadhKār, 18, 9.2 9]
