{ṚVJ, 1}
pañcasaṃvatsaramayaṃ yugādhyakṣaṃ prajāpatim | [ṚVJ, 1 1.1]
dinartvayanamāsāṅgaṃ praṇamya śirasā śuciḥ | [ṚVJ, 1 1.2]
praṇamya śirasā kālam abhivādya sarasvatīm | [ṚVJ, 1 2.1]
kālajñānaṃ pravakṣyāmi lagadhasya mahātmanaḥ | [ṚVJ, 1 2.2]
jyotiṣām ayanaṃ kṛtsnaṃ pravakṣyāmy anupūrvaśaḥ | [ṚVJ, 1 3.1]
viprāṇāṃ saṃmataṃ loke yajñakālārthasiddhaye | [ṚVJ, 1 3.2]
nirekaṃ dvādaśārdhābdaṃ dviguṇaṃ gatasaṃjñikam | [ṚVJ, 1 4.1]
ṣaṣṭyā ṣaṣṭyā yutaṃ dvābhyāṃ parvaṇāṃ rāśir ucyate | [ṚVJ, 1 4.2]
svar ākramete somārkau yadā sākaṃ savāsavau | [ṚVJ, 1 5.1]
syāt tadādi yugaṃ māghas tapaḥ śuklo 'yanaṃ hy udak | [ṚVJ, 1 5.2]
prapadyete śraviṣṭhādau sūryācandramasāv udak | [ṚVJ, 1 6.1]
sārpārdhe dakṣiṇārkas tu māghaśrāvaṇayoḥ sadā | [ṚVJ, 1 6.2]
gharmavṛddhir apāṃ prasthaḥ kṣapāhrāsa udaggatau | [ṚVJ, 1 7.1]
dakṣiṇe tau viparyāsaḥ ṣaṇmuhūrtyayanena tu | [ṚVJ, 1 7.2]
dviguṇaṃ saptamaṃ cāhur ayanādyaṃ trayodaśam | [ṚVJ, 1 8.1]
caturthaṃ daśamaṃ ca dvir yugmādyaṃ bahule 'pyṛtau | [ṚVJ, 1 8.2]
vasus tvaṣṭā bhavo 'jaś ca mitraḥ sarpāśvinau jalam | [ṚVJ, 1 9.1]
dhātā kaścāyanādyāś cārthapañcamastv ṛtuḥ | [ṚVJ, 1 9.2]
bhāṃśāḥ syur aṣṭakāḥ kāryāḥ pakṣadvādaśakodgatāḥ | [ṚVJ, 1 10.1]
ekādaśaguṇaś conaḥ śukle 'rdhaṃ caindavā yadi | [ṚVJ, 1 10.2]
kāryā bhāṃśāṣṭakasthāne kalā ekānnaviṃśatiḥ | [ṚVJ, 1 11.1]
ūnasthāne trisaptatim udvaped ūnasaṃmitāḥ | [ṚVJ, 1 11.2]
tryaṃśo bhaśeṣo divasāṃśabhāgaś caturdaśaś cāpy anīya bhinnam | [ṚVJ, 1 12.1]
bhārdhe 'dhike cāpi gate paro 'ṃśo dvāv uttamaikaṃ pnavakairavedyam | [ṚVJ, 1 12.2]
