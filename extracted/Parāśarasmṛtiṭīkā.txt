{Parāśarasmṛtiṭīkā zu ParDhSmṛti, 2, 2.1}
ataḥ paraṃ cāturvarṇyasādhāraṇadharmasaṅkṣepakathanād uttarasmin kāle sa eva vistarakathanasyocito 'vasaraḥ | [Parāśarasmṛtiṭīkā zu ParDhSmṛti, 2, 2.1 1]
bahugranthapāṭhe śaktirahitān mandaprajñān prati saṅkṣepeṇābhihite sati samarthānām uttamaprajñānāṃ buddhisthatvāt tān prati vistareṇa kathayitum ucitatvāt | [Parāśarasmṛtiṭīkā zu ParDhSmṛti, 2, 2.1 2]
ata evāhurācāryāḥ | [Parāśarasmṛtiṭīkā zu ParDhSmṛti, 2, 2.1 3.1]
saṅkṣepavistarābhyāṃ hi mandottamadhiyāṃ nṛṇām | [Parāśarasmṛtiṭīkā zu ParDhSmṛti, 2, 2.1 3.2]
vastūcyamānam ety antaḥkaraṇaṃ tena varṇyate | [Parāśarasmṛtiṭīkā zu ParDhSmṛti, 2, 2.1 3.3]
iti | [Parāśarasmṛtiṭīkā zu ParDhSmṛti, 2, 2.1 4]
yadvā ataḥ paraṃ āmuṣmikapradhānadharmakathanād anantaram | [Parāśarasmṛtiṭīkā zu ParDhSmṛti, 2, 2.1 5]
ṣaṭkarmābhirataḥ sandhyāsnānam ityādinā hyāmuṣmikaphale dharme 'bhihite sati aihikaphalasya kṛṣyādidharmasya buddhisthatvāt tadabhidhānasya yadukto 'vasaraḥ | [Parāśarasmṛtiṭīkā zu ParDhSmṛti, 2, 2.1 6]
vakṣyamāṇasya kṛṣyādidharmasya brahmacārivanasthayatiṣv asambhavam abhipretya tadyogyam āśramiṇaṃ darśayati gṛhasthasya iti kṛtatretādvāpareṣu vaiśyasyaiva kṛṣyādāvadhikāro na tu gṛhasthamātrasya viprādeḥ ato viśinaṣṭi kalau yuge iti | [Parāśarasmṛtiṭīkā zu ParDhSmṛti, 2, 2.1 7]
karmaśabdo loke vyāpāramātre prayujyate | [Parāśarasmṛtiṭīkā zu ParDhSmṛti, 2, 2.1 8]
ācāraśabdaśca dharmarūpe śāstrīye vyāpāre kṛṣyādestu yugāntareṣu karmatvam | [Parāśarasmṛtiṭīkā zu ParDhSmṛti, 2, 2.1 9]
kalāvācāratvam ityubhayarūpatvam asti | [Parāśarasmṛtiṭīkā zu ParDhSmṛti, 2, 2.1 10]
tathaivāśramāntareṣu karmatvaṃ gārhasthyasya coktācāratvam ityubhayarūpatā | [Parāśarasmṛtiṭīkā zu ParDhSmṛti, 2, 2.1 11]
tadvivakṣayā karmācāramityuktam | [Parāśarasmṛtiṭīkā zu ParDhSmṛti, 2, 2.1 12]
kalau gṛhasthasya yājanādīnāṃ durlabhatvājjīvanahetutayā kṛṣyādividhānād ācāratvam upapannam | [Parāśarasmṛtiṭīkā zu ParDhSmṛti, 2, 2.1 13]
kṛṣyādeḥ sādhāraṇadharmatvam upapādayati cāturvarṇyāśramāgatam iti | [Parāśarasmṛtiṭīkā zu ParDhSmṛti, 2, 2.1 14]
caturvarṇā eva cāturvarṇyam | [Parāśarasmṛtiṭīkā zu ParDhSmṛti, 2, 2.1 15]
tacca sarvatra prasiddham | [Parāśarasmṛtiṭīkā zu ParDhSmṛti, 2, 2.1 16]
āśramo gārhasthyarūpaḥ | [Parāśarasmṛtiṭīkā zu ParDhSmṛti, 2, 2.1 17]
santi hi śūdrasyāpi vivāhapañcamahāyajñādayo gṛhasthadharmāḥ | [Parāśarasmṛtiṭīkā zu ParDhSmṛti, 2, 2.1 18]
etacca sarvamasmābhiḥ uttaratra āśramanirūpaṇe vispaṣṭamabhidhāsyate | [Parāśarasmṛtiṭīkā zu ParDhSmṛti, 2, 2.1 19]
tasminnāśrame vidhānāt sādhāraṇyam | [Parāśarasmṛtiṭīkā zu ParDhSmṛti, 2, 2.1 20]
parāśaraśabdenātrātītakalpotpanno vivakṣitaḥ | [Parāśarasmṛtiṭīkā zu ParDhSmṛti, 2, 2.1 21]
etad evābhivyañjayituṃ pūrvam ityuktam | [Parāśarasmṛtiṭīkā zu ParDhSmṛti, 2, 2.1 22]
pūrvakalpasiddhaṃ parāśaravākyaṃ kalidharme kṛṣyādau yathāvṛttaṃ tathaivāhaṃ sampravakṣyāmi | [Parāśarasmṛtiṭīkā zu ParDhSmṛti, 2, 2.1 23]
ataḥ sampradāyāgatatvāt kṛṣyāder ācāratāyāṃ na vivādaḥ kartavya ityāśayaḥ | [Parāśarasmṛtiṭīkā zu ParDhSmṛti, 2, 2.1 24]
gurutaraviṣaye vinayaḥ kartavyaḥ iti śiṣṭācāraṃ śikṣayituṃ śaktyā sampravakṣyāmi ityuktam | [Parāśarasmṛtiṭīkā zu ParDhSmṛti, 2, 2.1 25]
na tu kasmiṃścid dharme svasya aśaktiṃ dyotayitum | [Parāśarasmṛtiṭīkā zu ParDhSmṛti, 2, 2.1 26]
kalidharmapravīṇasya parāśarasya tatrāśaktyasambhavāt | [Parāśarasmṛtiṭīkā zu ParDhSmṛti, 2, 2.1 27]
pratijñātaṃ dharmaṃ darśayati | [Parāśarasmṛtiṭīkā zu ParDhSmṛti, 2, 2.1 28.1]
{Parāśarasmṛtiṭīkā zu ParDhSmṛti, 2, 2.2}
ṣaṭkarmāṇi pūrvoktāni yajanādīni sandhyādīni ca | [Parāśarasmṛtiṭīkā zu ParDhSmṛti, 2, 2.2 1]
taiḥ sahito vipraḥ śuśrūṣakaiḥ śūdraiḥ kṛṣiṃ kārayet | [Parāśarasmṛtiṭīkā zu ParDhSmṛti, 2, 2.2 2]
na ca yājanādīnāṃ jīvanahetutvāt kim anayā kṛṣyā iti vācyam | [Parāśarasmṛtiṭīkā zu ParDhSmṛti, 2, 2.2 3]
kalau jīvanaparyāptatayā yājanādīnāṃ durlabhatvāt | [Parāśarasmṛtiṭīkā zu ParDhSmṛti, 2, 2.2 4]
yat tu manunoktam | [Parāśarasmṛtiṭīkā zu ParDhSmṛti, 2, 2.2 5.1]
vaiśyavṛttyāpi jīvaṃstu brāhmaṇaḥ kṣatriyo'pi vā | [Parāśarasmṛtiṭīkā zu ParDhSmṛti, 2, 2.2 5.2]
hiṃsāprāyāṃ parādhīnāṃ kṛṣiṃ yatnena varjayet | [Parāśarasmṛtiṭīkā zu ParDhSmṛti, 2, 2.2 5.3]
kṛṣiṃ sādhviti manyante sā vṛttiḥ sadvigarhitā | [Parāśarasmṛtiṭīkā zu ParDhSmṛti, 2, 2.2 6.1]
bhūmiṃ bhūmiśayāṃścaiva hanti kāṣṭham ayomukham | [Parāśarasmṛtiṭīkā zu ParDhSmṛti, 2, 2.2 6.2]
iti | [Parāśarasmṛtiṭīkā zu ParDhSmṛti, 2, 2.2 7]
tat svayaṃkṛtābhiprāyam | [Parāśarasmṛtiṭīkā zu ParDhSmṛti, 2, 2.2 8]
anyathā manoḥ svavacanavirodhāt | [Parāśarasmṛtiṭīkā zu ParDhSmṛti, 2, 2.2 9]
yataḥ tenaiva kṛṣirabhyupagatā | [Parāśarasmṛtiṭīkā zu ParDhSmṛti, 2, 2.2 10.1]
ubhābhyām apy ajīvaṃs tu kathaṃ syāditi cedbhavet | [Parāśarasmṛtiṭīkā zu ParDhSmṛti, 2, 2.2 10.2]
kṛṣigorakṣam āsthāya jīvedvaiśyasya jīvikām | [Parāśarasmṛtiṭīkā zu ParDhSmṛti, 2, 2.2 10.3]
iti | [Parāśarasmṛtiṭīkā zu ParDhSmṛti, 2, 2.2 11]
nanu kūrmapurāṇe svayaṃkṛtā kṛṣirabhyupagatā | [Parāśarasmṛtiṭīkā zu ParDhSmṛti, 2, 2.2 12.1]
svayaṃ vā karṣaṇaṃ kuryādvāṇijyaṃ vā kusīdakam | [Parāśarasmṛtiṭīkā zu ParDhSmṛti, 2, 2.2 12.2]
kaṣṭā pāpīyasī vṛttiḥ kusīdaṃ tadvivarjayet | [Parāśarasmṛtiṭīkā zu ParDhSmṛti, 2, 2.2 12.3]
iti | [Parāśarasmṛtiṭīkā zu ParDhSmṛti, 2, 2.2 13]
tanna | [Parāśarasmṛtiṭīkā zu ParDhSmṛti, 2, 2.2 14]
asya vacanasya kusīdanindāparatvāt | [Parāśarasmṛtiṭīkā zu ParDhSmṛti, 2, 2.2 15]
ata eva nāradaḥ | [Parāśarasmṛtiṭīkā zu ParDhSmṛti, 2, 2.2 16.1]
āpatsv api ca kaṣṭāsu brāhmaṇasya na vārddhuṣam | [Parāśarasmṛtiṭīkā zu ParDhSmṛti, 2, 2.2 16.2]
iti | [Parāśarasmṛtiṭīkā zu ParDhSmṛti, 2, 2.2 17]
nanu bṛhaspatiḥ svayaṃkartṛkāṃ kṛṣim aṅgīcakāra | [Parāśarasmṛtiṭīkā zu ParDhSmṛti, 2, 2.2 18.1]
kusīdakṛṣivāṇijyaṃ prakurvītāsvayaṃkṛtam | [Parāśarasmṛtiṭīkā zu ParDhSmṛti, 2, 2.2 18.2]
āpatkāle svayaṃ kurvannainasā yujyate dvijaḥ | [Parāśarasmṛtiṭīkā zu ParDhSmṛti, 2, 2.2 18.3]
iti | [Parāśarasmṛtiṭīkā zu ParDhSmṛti, 2, 2.2 19]
bāḍham | [Parāśarasmṛtiṭīkā zu ParDhSmṛti, 2, 2.2 20]
kārayitumapyaśaktasya tatkartṛtvam | [Parāśarasmṛtiṭīkā zu ParDhSmṛti, 2, 2.2 21]
āpatkāle iti viśeṣitatvāt | [Parāśarasmṛtiṭīkā zu ParDhSmṛti, 2, 2.2 22]
nanu kārayitṛtvam apyāpadviṣayam eva | [Parāśarasmṛtiṭīkā zu ParDhSmṛti, 2, 2.2 23]
kṛṣervaiśyadharmatvāt viprasya yājanādīnāmeva mukhyajīvanahetutvāt | [Parāśarasmṛtiṭīkā zu ParDhSmṛti, 2, 2.2 24]
evaṃ tarhyāpattāratamyena vyavasthāstu | [Parāśarasmṛtiṭīkā zu ParDhSmṛti, 2, 2.2 25]
alpāpadi kārayitṛtvaṃ atyantāpadi kartṛtvamiti | [Parāśarasmṛtiṭīkā zu ParDhSmṛti, 2, 2.2 26]
athavā yugabhedena vyavasthāpyatām | [Parāśarasmṛtiṭīkā zu ParDhSmṛti, 2, 2.2 27]
yugāntareṣu kārayitṛtvamāpaddharmaḥ kalau mukhyadharmaḥ | [Parāśarasmṛtiṭīkā zu ParDhSmṛti, 2, 2.2 28]
prādhānyenopakramya pratipādanāt | [Parāśarasmṛtiṭīkā zu ParDhSmṛti, 2, 2.2 29]
tatra kṛṣau halasya ekasya balīvardasaṃkhyāniyamam āha hārītaḥ | [Parāśarasmṛtiṭīkā zu ParDhSmṛti, 2, 2.2 30.1]
aṣṭāgavaṃ dharmyahalaṃ ṣaḍgavaṃ jīvitārthinām | [Parāśarasmṛtiṭīkā zu ParDhSmṛti, 2, 2.2 30.2]
caturgavaṃ nṛśaṃsānāṃ dvigavaṃ brahmaghātinām | [Parāśarasmṛtiṭīkā zu ParDhSmṛti, 2, 2.2 30.3]
iti | [Parāśarasmṛtiṭīkā zu ParDhSmṛti, 2, 2.2 31]
tatrāntyau pakṣau heyau itarāvapi krameṇa mukhyānukalpau draṣṭavyau | [Parāśarasmṛtiṭīkā zu ParDhSmṛti, 2, 2.2 32]
kṛṣau varjyān balīvardānāha | [Parāśarasmṛtiṭīkā zu ParDhSmṛti, 2, 2.2 33.1]
{Parāśarasmṛtiṭīkā zu ParDhSmṛti, 2, 3.2}
iti | [Parāśarasmṛtiṭīkā zu ParDhSmṛti, 2, 3.2 1.1]
kṣudhādayastattalliṅgairavagantavyāḥ | [Parāśarasmṛtiṭīkā zu ParDhSmṛti, 2, 3.2 2]
hīnāṅgaḥ pādavikalaḥ | [Parāśarasmṛtiṭīkā zu ParDhSmṛti, 2, 3.2 3]
klībaḥ puṃstvarahitaḥ | [Parāśarasmṛtiṭīkā zu ParDhSmṛti, 2, 3.2 4]
kīdṛśastarhi balīvardaḥ kṛṣau yojya ityata āha | [Parāśarasmṛtiṭīkā zu ParDhSmṛti, 2, 3.2 5.1]
{Parāśarasmṛtiṭīkā zu ParDhSmṛti, 2, 4.2}
iti | [Parāśarasmṛtiṭīkā zu ParDhSmṛti, 2, 4.2 1]
sthirāṅgaḥ pādādivaikalyarahitaḥ | [Parāśarasmṛtiṭīkā zu ParDhSmṛti, 2, 4.2 2]
nīrujo vyādhir ahitaḥ | [Parāśarasmṛtiṭīkā zu ParDhSmṛti, 2, 4.2 3]
tṛptaḥ kṣuttṛṣṇābhyāmapīḍitaḥ | [Parāśarasmṛtiṭīkā zu ParDhSmṛti, 2, 4.2 4]
sunardo hisako dṛptaḥ śramarahitaḥ iti yāvat | [Parāśarasmṛtiṭīkā zu ParDhSmṛti, 2, 4.2 5]
ṣaṇḍheti bhāvapradhāno nirdeśaḥ | [Parāśarasmṛtiṭīkā zu ParDhSmṛti, 2, 4.2 6]
ṣaṇḍhatvavarjitaḥ puṃstvopetaḥ śaktaḥ iti yāvat | [Parāśarasmṛtiṭīkā zu ParDhSmṛti, 2, 4.2 7]
divasasyārdhaṃ yāmadvayam | [Parāśarasmṛtiṭīkā zu ParDhSmṛti, 2, 4.2 8]
paścāt snānaṃ samācaret iti balīvardān snāpayedityarthaḥ | [Parāśarasmṛtiṭīkā zu ParDhSmṛti, 2, 4.2 9]
tathā ca hārītaḥ | [Parāśarasmṛtiṭīkā zu ParDhSmṛti, 2, 4.2 10.1]
snāpayitvānaḍuho 'laṃkṛtya brāhmaṇān bhojayet | [Parāśarasmṛtiṭīkā zu ParDhSmṛti, 2, 4.2 10.2]
iti | [Parāśarasmṛtiṭīkā zu ParDhSmṛti, 2, 4.2 11]
vāhane viśeṣa āśvamedhike darśitaḥ | [Parāśarasmṛtiṭīkā zu ParDhSmṛti, 2, 4.2 12.1]
vāhayeddhuṃkṛtenaiva śākhayā vā sapatrayā | [Parāśarasmṛtiṭīkā zu ParDhSmṛti, 2, 4.2 12.2]
na daṇḍena na yaṣṭyā vā na pāśena ca vā punaḥ | [Parāśarasmṛtiṭīkā zu ParDhSmṛti, 2, 4.2 12.3]
na kṣuttṛṣṇāśramaśrāntaṃ vāhayed vikalendriyam | [Parāśarasmṛtiṭīkā zu ParDhSmṛti, 2, 4.2 13.1]
sutṛpteṣu ca bhuñjīyāt pibet pīteṣu codakam | [Parāśarasmṛtiṭīkā zu ParDhSmṛti, 2, 4.2 13.2]
ahnaḥ pūrvaṃ dviyāmaṃ vā dhuryāṇāṃ vāhanaṃ smṛtam | [Parāśarasmṛtiṭīkā zu ParDhSmṛti, 2, 4.2 14.1]
viśrāmayenmadhyame bhāge bhāge cāntye yathāsukham | [Parāśarasmṛtiṭīkā zu ParDhSmṛti, 2, 4.2 14.2]
yatra vā tvarayā kṛtyaṃ saṃśayo yatra cādhvani | [Parāśarasmṛtiṭīkā zu ParDhSmṛti, 2, 4.2 15.1]
vāhayet tatra dhuryāṃstu na sa pāpena lipyate | [Parāśarasmṛtiṭīkā zu ParDhSmṛti, 2, 4.2 15.2]
anyathā vāhayan rājan niyataṃ yāti rauravam | [Parāśarasmṛtiṭīkā zu ParDhSmṛti, 2, 4.2 16.1]
rudhiraṃ vāhayet teṣāṃ yastu mohānnarādhamaḥ | [Parāśarasmṛtiṭīkā zu ParDhSmṛti, 2, 4.2 16.2]
bhrūṇahatyāsamaṃ pāpaṃ tasya syāt pāṇḍunandana | [Parāśarasmṛtiṭīkā zu ParDhSmṛti, 2, 4.2 17.1]
balīvardasnāpanānantaraṃ kartavyamāha | [Parāśarasmṛtiṭīkā zu ParDhSmṛti, 2, 4.2 17.2]
{Parāśarasmṛtiṭīkā zu ParDhSmṛti, 2, 5.2}
yathā balīvardaśrāntikṛtadoṣāpanayanāya snāpanaṃ evaṃ prāṇyupaghātadoṣāpanayanāya yathāśakti japyādīnām anyatamam anutiṣṭhet | [Parāśarasmṛtiṭīkā zu ParDhSmṛti, 2, 5.2 1]
ekaṃ dvau trīṃścaturo vā viprān snātakān yathāśakti bhojayet | [Parāśarasmṛtiṭīkā zu ParDhSmṛti, 2, 5.2 2]
snātakā navavidhabhikṣukāḥ | [Parāśarasmṛtiṭīkā zu ParDhSmṛti, 2, 5.2 3]
tadāha manuḥ | [Parāśarasmṛtiṭīkā zu ParDhSmṛti, 2, 5.2 4.1]
sāṃtānikaṃ yakṣyamāṇamadhvagaṃ sarvavedasam | [Parāśarasmṛtiṭīkā zu ParDhSmṛti, 2, 5.2 4.2]
gurvarthaṃ pitṛmātrarthaṃ svādhyāyārthyupatāpinam | [Parāśarasmṛtiṭīkā zu ParDhSmṛti, 2, 5.2 4.3]
iti | [Parāśarasmṛtiṭīkā zu ParDhSmṛti, 2, 5.2 5]
sāṃtānikaḥ santānāya vivāhopayuktadravyārthī | [Parāśarasmṛtiṭīkā zu ParDhSmṛti, 2, 5.2 6]
sarvavedasaḥ sarvasvadakṣiṇaṃ yāgaṃ kṛtvā niḥsvatvam āpanno dravyārthī tam ityarthaḥ | [Parāśarasmṛtiṭīkā zu ParDhSmṛti, 2, 5.2 7]
pitṛmātrarthaṃ pitṛmātṛśuśrūṣārthinam | [Parāśarasmṛtiṭīkā zu ParDhSmṛti, 2, 5.2 8]
svādhyāyārthī svādhyāyapravacananirvāhāya dravyārthī | [Parāśarasmṛtiṭīkā zu ParDhSmṛti, 2, 5.2 9]
upatāpī rogī | [Parāśarasmṛtiṭīkā zu ParDhSmṛti, 2, 5.2 10]
svādhyāyārthisahitaḥ upatāpī svādhyāyārthyupatāpī tamiti madhyamapadalopī samāsaḥ | [Parāśarasmṛtiṭīkā zu ParDhSmṛti, 2, 5.2 11]
tāvubhāvityarthaḥ | [Parāśarasmṛtiṭīkā zu ParDhSmṛti, 2, 5.2 12]
kṛṣau phalitasya dhānyasya viniyogamāha | [Parāśarasmṛtiṭīkā zu ParDhSmṛti, 2, 5.2 13.1]
{Parāśarasmṛtiṭīkā zu ParDhSmṛti, 2, 6.2}
iti | [Parāśarasmṛtiṭīkā zu ParDhSmṛti, 2, 6.2 1.1]
yāni svayaṃkṛṣṭe kṣetre phalitāni dhānyāni yāni dāsaiḥ karṣite kṣetre svayam arjitāni dhānyāni taiḥ sarvaiḥ smārttān pañcamahāyajñān śrautīm agniṣṭomādikratudīkṣāṃ ca kuryāt | [Parāśarasmṛtiṭīkā zu ParDhSmṛti, 2, 6.2 2]
kārayediti svārthiko ṇic | [Parāśarasmṛtiṭīkā zu ParDhSmṛti, 2, 6.2 3]
athavā svayaṃ mahāyajñān kurvīta | [Parāśarasmṛtiṭīkā zu ParDhSmṛti, 2, 6.2 4]
yiyakṣubhyo dhānyaṃ dattvā taiḥ kratudīkṣāṃ ca kārayet | [Parāśarasmṛtiṭīkā zu ParDhSmṛti, 2, 6.2 5]
kūrmapurāṇe 'pyevaṃ viniyogo darśitaḥ | [Parāśarasmṛtiṭīkā zu ParDhSmṛti, 2, 6.2 6.1]
labdhalābhaḥ pitṝn devān brāhmaṇāṃścāpi pūjayet | [Parāśarasmṛtiṭīkā zu ParDhSmṛti, 2, 6.2 6.2]
te tṛptāstasya taddoṣaṃ śamayanti na saṃśayaḥ | [Parāśarasmṛtiṭīkā zu ParDhSmṛti, 2, 6.2 6.3]
iti | [Parāśarasmṛtiṭīkā zu ParDhSmṛti, 2, 6.2 7]
kṛṣīvalasya tilādidhānyasampannasya dhanalobhena prasaktas tilādivikrayastaṃ nivārayati | [Parāśarasmṛtiṭīkā zu ParDhSmṛti, 2, 6.2 8.1]
{Parāśarasmṛtiṭīkā zu ParDhSmṛti, 2, 7.2}
iti | [Parāśarasmṛtiṭīkā zu ParDhSmṛti, 2, 7.2 1.1]
rasāḥ dadhimadhughṛtādayaḥ | [Parāśarasmṛtiṭīkā zu ParDhSmṛti, 2, 7.2 2]
yadi dhānyāntararahitasya tilavikrayamantareṇa jīvanaṃ vā dharmo vā na sidhyet tadā tilā dhānyāntarair vinimātavyāḥ ityabhipretya vikreyā dhānyatatsamāḥ ityuktam | [Parāśarasmṛtiṭīkā zu ParDhSmṛti, 2, 7.2 3]
yāvadbhiḥ prasthaistilā dattāstāvadbhir eva dhānyāntaramupādeyaṃ nādhikamityarthaḥ | [Parāśarasmṛtiṭīkā zu ParDhSmṛti, 2, 7.2 4]
tad uktaṃ nāradena | [Parāśarasmṛtiṭīkā zu ParDhSmṛti, 2, 7.2 5.1]
aśaktau bheṣajasyārthe yajñahetostathaiva ca | [Parāśarasmṛtiṭīkā zu ParDhSmṛti, 2, 7.2 5.2]
yadyavaśyaṃ tu vikreyāstilā dhānyena tatsamāḥ | [Parāśarasmṛtiṭīkā zu ParDhSmṛti, 2, 7.2 5.3]
iti | [Parāśarasmṛtiṭīkā zu ParDhSmṛti, 2, 7.2 6]
yājñavalkyo 'pi | [Parāśarasmṛtiṭīkā zu ParDhSmṛti, 2, 7.2 7.1]
dharmārthaṃ vikrayaṃ neyāstilā dhānyena tatsamāḥ | [Parāśarasmṛtiṭīkā zu ParDhSmṛti, 2, 7.2 7.2]
iti | [Parāśarasmṛtiṭīkā zu ParDhSmṛti, 2, 7.2 8]
tilanyāyo rase 'pi yojanīyaḥ | [Parāśarasmṛtiṭīkā zu ParDhSmṛti, 2, 7.2 9]
ata eva manuḥ | [Parāśarasmṛtiṭīkā zu ParDhSmṛti, 2, 7.2 10.1]
rasā rasairnimātavyā na tveva lavaṇaṃ rasaiḥ | [Parāśarasmṛtiṭīkā zu ParDhSmṛti, 2, 7.2 10.2]
kṛtānnaṃ cākṛtānnena tilā dhānyena tatsamāḥ | [Parāśarasmṛtiṭīkā zu ParDhSmṛti, 2, 7.2 10.3]
iti | [Parāśarasmṛtiṭīkā zu ParDhSmṛti, 2, 7.2 11]
āpastambo 'pi | [Parāśarasmṛtiṭīkā zu ParDhSmṛti, 2, 7.2 12.1]
annena cānnasya manuṣyāṇāṃ ca manuṣyaiḥ rasānāṃ ca rasaiḥ gandhānāṃ ca gandhairvidyayā ca vidyānām | [Parāśarasmṛtiṭīkā zu ParDhSmṛti, 2, 7.2 12.2]
iti | [Parāśarasmṛtiṭīkā zu ParDhSmṛti, 2, 7.2 13]
rasavinimaye viśeṣamāha vasiṣṭhaḥ | [Parāśarasmṛtiṭīkā zu ParDhSmṛti, 2, 7.2 14.1]
rasā rasairmahato hīnato vā vimātavyāḥ | [Parāśarasmṛtiṭīkā zu ParDhSmṛti, 2, 7.2 14.2]
iti | [Parāśarasmṛtiṭīkā zu ParDhSmṛti, 2, 7.2 15]
annavinimaye viśeṣamāha gautamaḥ | [Parāśarasmṛtiṭīkā zu ParDhSmṛti, 2, 7.2 16.1]
samenāsamena tu pakvasya | [Parāśarasmṛtiṭīkā zu ParDhSmṛti, 2, 7.2 16.2]
iti | [Parāśarasmṛtiṭīkā zu ParDhSmṛti, 2, 7.2 17]
nanu tilavikrayo 'bhyupagato manunā | [Parāśarasmṛtiṭīkā zu ParDhSmṛti, 2, 7.2 18.1]
kāmamutpādya kṛṣyāṃ tu svayameva kṛṣīvalaḥ | [Parāśarasmṛtiṭīkā zu ParDhSmṛti, 2, 7.2 18.2]
vikrīṇīta tilān śuddhān dharmārthamacirasthitān | [Parāśarasmṛtiṭīkā zu ParDhSmṛti, 2, 7.2 18.3]
iti | [Parāśarasmṛtiṭīkā zu ParDhSmṛti, 2, 7.2 19]
atra kecidāhuḥ tad etad aviniyamābhiprāyamiti | [Parāśarasmṛtiṭīkā zu ParDhSmṛti, 2, 7.2 20]
apare tu manyante ṛṇāpākaraṇādyāvaśyakadharmārthe tilavikrayo na viruddhaḥ | [Parāśarasmṛtiṭīkā zu ParDhSmṛti, 2, 7.2 21]
ayameva pakṣo yuktaḥ | [Parāśarasmṛtiṭīkā zu ParDhSmṛti, 2, 7.2 22]
vasiṣṭhavacanasaṃvādāt | [Parāśarasmṛtiṭīkā zu ParDhSmṛti, 2, 7.2 23.1]
kāmaṃ vā svayaṃ kṛṣyotpādya tilān vikrīṇīran | [Parāśarasmṛtiṭīkā zu ParDhSmṛti, 2, 7.2 23.2]
iti | [Parāśarasmṛtiṭīkā zu ParDhSmṛti, 2, 7.2 24]
vinimayābhiprāye tu vacanāntareṇa saha paunaruktyam aparihāryaṃ syāt | [Parāśarasmṛtiṭīkā zu ParDhSmṛti, 2, 7.2 25]
yato manunaiva vacanāntareṇa tilā dhānyena tatsamā iti niyamo darśitaḥ | [Parāśarasmṛtiṭīkā zu ParDhSmṛti, 2, 7.2 26]
yat tvanyasmin vacane arthāttilavikrayaniṣedhaḥ pratibhāti | [Parāśarasmṛtiṭīkā zu ParDhSmṛti, 2, 7.2 27]
tathā hi manuyamābhyām upadarśitam | [Parāśarasmṛtiṭīkā zu ParDhSmṛti, 2, 7.2 28.1]
bhojanābhyañjanāddānād yadanyat kurute tilaiḥ | [Parāśarasmṛtiṭīkā zu ParDhSmṛti, 2, 7.2 28.2]
kṛmibhūtaḥ śvaviṣṭhāyāṃ pitṛbhiḥ saha majjati | [Parāśarasmṛtiṭīkā zu ParDhSmṛti, 2, 7.2 28.3]
iti | [Parāśarasmṛtiṭīkā zu ParDhSmṛti, 2, 7.2 29]
nāyaṃ doṣaḥ | [Parāśarasmṛtiṭīkā zu ParDhSmṛti, 2, 7.2 30]
āvaśyakadharmavyatiriktaviṣayatvāt | [Parāśarasmṛtiṭīkā zu ParDhSmṛti, 2, 7.2 31]
yo 'yaṃ tilānāṃ dhānyasamatvena vinimayaḥ yaśca tṛṇādivikrayaṃ seyam evaṃvidhā viprasya jīvanārthā vṛttiḥ | [Parāśarasmṛtiṭīkā zu ParDhSmṛti, 2, 7.2 32]
tathā ca nāradaḥ | [Parāśarasmṛtiṭīkā zu ParDhSmṛti, 2, 7.2 33.1]
brāhmaṇasya tu vikreyaṃ śuṣkadārutṛṇādi ca | [Parāśarasmṛtiṭīkā zu ParDhSmṛti, 2, 7.2 33.2]
iti | [Parāśarasmṛtiṭīkā zu ParDhSmṛti, 2, 7.2 34]
idānīṃ kṛṣāvānuṣaṅgikasya pāpmanaḥ pratīkāraṃ vaktuṃ prathamatastaṃ pāpmānaṃ darśayati | [Parāśarasmṛtiṭīkā zu ParDhSmṛti, 2, 7.2 35.1]
{Parāśarasmṛtiṭīkā zu ParDhSmṛti, 2, 8.1}
iti | [Parāśarasmṛtiṭīkā zu ParDhSmṛti, 2, 8.1 1]
kṛṣau hiṃsāyā avarjanīyatvāt sāvadhānasyāpi kṛṣīvalasya doṣo 'nuṣajyate iti | [Parāśarasmṛtiṭīkā zu ParDhSmṛti, 2, 8.1 2]
atra hiṃsāprāyāṃ iti manuvacanaṃ pūrvamevodāhṛtam | [Parāśarasmṛtiṭīkā zu ParDhSmṛti, 2, 8.1 3]
uktasya doṣasya mahattvaṃ viśadayati | [Parāśarasmṛtiṭīkā zu ParDhSmṛti, 2, 8.1 4.1]
{Parāśarasmṛtiṭīkā zu ParDhSmṛti, 2, 9.1}
iti | [Parāśarasmṛtiṭīkā zu ParDhSmṛti, 2, 9.1 1]
lohasahitena lāṅgalamukhena prāṇināṃ citravadho bhavatīti matsyavadhāt pāpādhikyamuktam | [Parāśarasmṛtiṭīkā zu ParDhSmṛti, 2, 9.1 2]
uktarītyā karṣakamātrasya pāpaprasaktau tad vārayituṃ viśinaṣṭi | [Parāśarasmṛtiṭīkā zu ParDhSmṛti, 2, 9.1 3.1]
{Parāśarasmṛtiṭīkā zu ParDhSmṛti, 2, 10.1}
iti | [Parāśarasmṛtiṭīkā zu ParDhSmṛti, 2, 10.1 1.1]
vāgurāṃ prasārya mṛgādigrāhī pāśakaḥ | [Parāśarasmṛtiṭīkā zu ParDhSmṛti, 2, 10.1 2]
vyādho mṛgavadhājīvaḥ | [Parāśarasmṛtiṭīkā zu ParDhSmṛti, 2, 10.1 3]
śākunikaḥ pakṣighātī | [Parāśarasmṛtiṭīkā zu ParDhSmṛti, 2, 10.1 4]
adātā khale rāśimūlam upāgatebhyo 'pradātā | [Parāśarasmṛtiṭīkā zu ParDhSmṛti, 2, 10.1 5]
teṣāṃ sarveṣāṃ pratyavāyaḥ samānaḥ | [Parāśarasmṛtiṭīkā zu ParDhSmṛti, 2, 10.1 6]
tataśca dṛṣṭāntatvena pāśakādaya iha varṇyante | [Parāśarasmṛtiṭīkā zu ParDhSmṛti, 2, 10.1 7]
yathā pāśakādīnāṃ pāpaṃ mahad evamevādātuḥ karṣakasyetyarthaḥ | [Parāśarasmṛtiṭīkā zu ParDhSmṛti, 2, 10.1 8]
yadarthaṃ kṛṣīvalasya pāpmā darśitaḥ tamidānīṃ pāpaparihāraprakāram āha | [Parāśarasmṛtiṭīkā zu ParDhSmṛti, 2, 10.1 9.1]
{Parāśarasmṛtiṭīkā zu ParDhSmṛti, 2, 11.1}
iti | [Parāśarasmṛtiṭīkā zu ParDhSmṛti, 2, 11.1 1.1]
chedanabhedanahananair yāvanti pāpāni niṣpadyante teṣāṃ sarveṣāṃ khale dhānyadānaṃ pratīkāraḥ | [Parāśarasmṛtiṭīkā zu ParDhSmṛti, 2, 11.1 2]
tathā ca hārītaḥ | [Parāśarasmṛtiṭīkā zu ParDhSmṛti, 2, 11.1 3.1]
bhūmiṃ bhittvauṣadhīśchittvā hatvā kīṭapipīlikāḥ | [Parāśarasmṛtiṭīkā zu ParDhSmṛti, 2, 11.1 3.2]
punanti khalayajñena karṣakā nātra saṃśayaḥ | [Parāśarasmṛtiṭīkā zu ParDhSmṛti, 2, 11.1 3.3]
yūpo 'yaṃ nihito madhye meḍhir nāma hi karṣakaiḥ | [Parāśarasmṛtiṭīkā zu ParDhSmṛti, 2, 11.1 4.1]
tasmādatantrito dadyāt tatra dhānyārthadakṣiṇām | [Parāśarasmṛtiṭīkā zu ParDhSmṛti, 2, 11.1 4.2]
khalayajñākaraṇe pratyavāyamāha | [Parāśarasmṛtiṭīkā zu ParDhSmṛti, 2, 11.1 5.1]
{Parāśarasmṛtiṭīkā zu ParDhSmṛti, 2, 12.1}
iti | [Parāśarasmṛtiṭīkā zu ParDhSmṛti, 2, 12.1 1.1]
karṣakasyāyaṃ khalayajño nityaḥ kāmyaśca iti vacanadvayabalād avagamyate | [Parāśarasmṛtiṭīkā zu ParDhSmṛti, 2, 12.1 2]
akaraṇe pratyavāyāt nityatvaṃ chedanādipāpanivartakatvāt kāmyatvaṃ ca | [Parāśarasmṛtiṭīkā zu ParDhSmṛti, 2, 12.1 3]
khalayajñasya nityatvaṃ śaivapurāṇe darśitam | [Parāśarasmṛtiṭīkā zu ParDhSmṛti, 2, 12.1 4.1]
adattvā karṣako devi yastu dhānyaṃ praveśayet | [Parāśarasmṛtiṭīkā zu ParDhSmṛti, 2, 12.1 4.2]
tasya tṛṣṇābhibhūtasya devi pāpaṃ bravīmyaham | [Parāśarasmṛtiṭīkā zu ParDhSmṛti, 2, 12.1 4.3]
divyaṃ varṣasahasraṃ tu durātmā kṛṣikārakaḥ | [Parāśarasmṛtiṭīkā zu ParDhSmṛti, 2, 12.1 5.1]
marudeśe bhaved vṛkṣaḥ sa puṣpaphalavarjitaḥ | [Parāśarasmṛtiṭīkā zu ParDhSmṛti, 2, 12.1 5.2]
tasyānte mānuṣo bhūtvā kadācit kālaparyayāt | [Parāśarasmṛtiṭīkā zu ParDhSmṛti, 2, 12.1 6.1]
daridro vyādhito mūrkhaḥ kulahīnaśca jāyate | [Parāśarasmṛtiṭīkā zu ParDhSmṛti, 2, 12.1 6.2]
dātavyasya dhānyasya parimāṇamāha | [Parāśarasmṛtiṭīkā zu ParDhSmṛti, 2, 12.1 7.1]
{Parāśarasmṛtiṭīkā zu ParDhSmṛti, 2, 13.1}
ṣaṭsu bhāgeṣveko bhāgaḥ ṣaḍbhāgaḥ | [Parāśarasmṛtiṭīkā zu ParDhSmṛti, 2, 13.1 1]
ekaviṃśatisaṃkhyākeṣu bhāgeṣvanyatamo bhāga ekaviṃśakaḥ | [Parāśarasmṛtiṭīkā zu ParDhSmṛti, 2, 13.1 2]
tadvat triṃśakeṣu bhāgeṣvanyatamo bhāgastriṃśaḥ iti jñeyam | [Parāśarasmṛtiṭīkā zu ParDhSmṛti, 2, 13.1 3]
devavat pitṛbhyo'pi deyam | [Parāśarasmṛtiṭīkā zu ParDhSmṛti, 2, 13.1 4]
taduktaṃ kūrmapurāṇe | [Parāśarasmṛtiṭīkā zu ParDhSmṛti, 2, 13.1 5.1]
devebhyaśca pitṛbhyaśca dadyādbhāgaṃ tu viṃśakam | [Parāśarasmṛtiṭīkā zu ParDhSmṛti, 2, 13.1 5.2]
triṃśadbhāgaṃ tu viprāṇāṃ kṛṣiṃ kurvanna doṣabhāk | [Parāśarasmṛtiṭīkā zu ParDhSmṛti, 2, 13.1 5.3]
iti | [Parāśarasmṛtiṭīkā zu ParDhSmṛti, 2, 13.1 6]
viprasya setikarttavyāṃ kṛṣimuktvā varṇāntarāṇāmapi tāmāha | [Parāśarasmṛtiṭīkā zu ParDhSmṛti, 2, 13.1 7.1]
{Parāśarasmṛtiṭīkā zu ParDhSmṛti, 2, 14.1}
iti | [Parāśarasmṛtiṭīkā zu ParDhSmṛti, 2, 14.1 1.1]
yadyapi vaiśyasya kṛṣiḥ pūrvādhyāye vihitā tathāpyatra itikartavyatāvidhānāya punarupanyāsaḥ | [Parāśarasmṛtiṭīkā zu ParDhSmṛti, 2, 14.1 2]
tathā kuryāt ityatideśena brāhmaṇasya kṛṣau vihitetikartavyatā sarvāpyatra vihitā bhavati | [Parāśarasmṛtiṭīkā zu ParDhSmṛti, 2, 14.1 3]
kṛṣivat vāṇijyaśilpayorapi kalau varṇacatuṣṭayasādhāraṇyaṃ darśayituṃ vāṇijyaśilpakam ityuktam | [Parāśarasmṛtiṭīkā zu ParDhSmṛti, 2, 14.1 4]
iti | [Parāśarasmṛtiṭīkā zu ParDhSmṛti, 2, 14.1 5]
yadi śūdrasyāpi kṛṣyādikam abhyupagamyeta tarhi tenaiva jīvanasiddheḥ kalau dvijaśuśrūṣā parityājyetyāśaṅkyāha | [Parāśarasmṛtiṭīkā zu ParDhSmṛti, 2, 14.1 6.1]
{Parāśarasmṛtiṭīkā zu ParDhSmṛti, 2, 15.1}
iti | [Parāśarasmṛtiṭīkā zu ParDhSmṛti, 2, 15.1 1]
lābhādhikyena viśiṣṭajīvanahetutvāt kṛṣyādikaṃ vikarmetyucyate | [Parāśarasmṛtiṭīkā zu ParDhSmṛti, 2, 15.1 2]
dvijaśuśrūṣayā tu jīrṇavastrādikam eva labhyate iti na lābhādhikyam | [Parāśarasmṛtiṭīkā zu ParDhSmṛti, 2, 15.1 3]
ato 'dhikalipsayā kṛṣyādikameva kurvanto yadi dvijaśuśrūṣāṃ parityajeyustadā teṣāmaihikam āmuṣmikaṃ ca hīyeta | [Parāśarasmṛtiṭīkā zu ParDhSmṛti, 2, 15.1 4]
itthaṃ varṇacatuṣṭayasādhāraṇaṃ jīvanahetuṃ dharmaṃ pratipādya nigamayati | [Parāśarasmṛtiṭīkā zu ParDhSmṛti, 2, 15.1 5.1]
{Parāśarasmṛtiṭīkā zu ParDhSmṛti, 2, 15.2}
atīteṣvapi kaliyugeṣu viprādīnāṃ kṛṣyādikam astīti sūcayituṃ sanātanaḥ ityuktam | [Parāśarasmṛtiṭīkā zu ParDhSmṛti, 2, 15.2 1]
yadyapi smṛtyantareṣvivātrāpi varṇadharmānantaram āśramadharmā vaktumucitāḥ tathāpi vyāsenāpṛṣṭatvād ācāryeṇopekṣitāḥ | [Parāśarasmṛtiṭīkā zu ParDhSmṛti, 2, 15.2 2]
asmābhistu śrotṛhitārthāya te'pi varṇyante | [Parāśarasmṛtiṭīkā zu ParDhSmṛti, 2, 15.2 3]
na ca pūrvādhyāya eva kuto na varṇitā iti mantavyam | [Parāśarasmṛtiṭīkā zu ParDhSmṛti, 2, 15.2 4]
tatra prasaṅgābhāvāt | [Parāśarasmṛtiṭīkā zu ParDhSmṛti, 2, 15.2 5]
atra tu cāturvarṇyāśramāgatam ityāśramaśabdena teṣāṃ buddhisthatvādasti prasaṅgaḥ | [Parāśarasmṛtiṭīkā zu ParDhSmṛti, 2, 15.2 6]
te cāśramāścaturvidhāḥ | [Parāśarasmṛtiṭīkā zu ParDhSmṛti, 2, 15.2 7]
taduktaṃ skānde | [Parāśarasmṛtiṭīkā zu ParDhSmṛti, 2, 15.2 8.1]
brahmacārī gṛhasthaśca vānaprastho 'tha bhikṣukaḥ | [Parāśarasmṛtiṭīkā zu ParDhSmṛti, 2, 15.2 8.2]
ete krameṇa viprāṇāṃ catvāraḥ pṛthagāśramāḥ | [Parāśarasmṛtiṭīkā zu ParDhSmṛti, 2, 15.2 8.3]
iti | [Parāśarasmṛtiṭīkā zu ParDhSmṛti, 2, 15.2 9]
manurapi | [Parāśarasmṛtiṭīkā zu ParDhSmṛti, 2, 15.2 10.1]
brahmacārī gṛhasthaśca vānaprastho yatistathā | [Parāśarasmṛtiṭīkā zu ParDhSmṛti, 2, 15.2 10.2]
ete gṛhasthaprabhavāś catvāraḥ pṛthagāśramāḥ | [Parāśarasmṛtiṭīkā zu ParDhSmṛti, 2, 15.2 10.3]
iti | [Parāśarasmṛtiṭīkā zu ParDhSmṛti, 2, 15.2 11]
gṛhasthaprabhavāḥ gṛhasthopayogina ityarthaḥ | [Parāśarasmṛtiṭīkā zu ParDhSmṛti, 2, 15.2 12]
tatropanayanena saṃskṛto brahmacārī | [Parāśarasmṛtiṭīkā zu ParDhSmṛti, 2, 15.2 13]
brahmacaryam āgām upa mā nayasva | [Parāśarasmṛtiṭīkā zu ParDhSmṛti, 2, 15.2 14]
iti | [Parāśarasmṛtiṭīkā zu ParDhSmṛti, 2, 15.2 15]
mantravarṇāt | [Parāśarasmṛtiṭīkā zu ParDhSmṛti, 2, 15.2 16]
brahmacaryam uddiśyāgāṃ māmupanayasva ityarthaḥ | [Parāśarasmṛtiṭīkā zu ParDhSmṛti, 2, 15.2 17]
upanayanaṃ ca garbhādhānādiṣu paṭhitatvāt brāhmaḥ saṃskāraḥ | [Parāśarasmṛtiṭīkā zu ParDhSmṛti, 2, 15.2 18]
tadāha hārītaḥ | [Parāśarasmṛtiṭīkā zu ParDhSmṛti, 2, 15.2 19.1]
dvividho hi saṃskāro bhavati brāhmo daivaśca | [Parāśarasmṛtiṭīkā zu ParDhSmṛti, 2, 15.2 19.2]
garbhādhānādismārto brāhmaḥ | [Parāśarasmṛtiṭīkā zu ParDhSmṛti, 2, 15.2 19.3]
pākayajñā haviryajñāḥ saumāśca daivaḥ | [Parāśarasmṛtiṭīkā zu ParDhSmṛti, 2, 15.2 19.4]
brāhmeṇa saṃskṛta ṛṣīṇāṃ samānatāṃ sāyujyaṃ gacchati | [Parāśarasmṛtiṭīkā zu ParDhSmṛti, 2, 15.2 19.5]
daivenottareṇa saṃskṛto devānāṃ samānatāṃ sāyujyaṃ gacchati | [Parāśarasmṛtiṭīkā zu ParDhSmṛti, 2, 15.2 19.6]
iti | [Parāśarasmṛtiṭīkā zu ParDhSmṛti, 2, 15.2 20]
garbhādhānādayo gautamenānukrāntāḥ | [Parāśarasmṛtiṭīkā zu ParDhSmṛti, 2, 15.2 21.1]
garbhādhānapuṃsavanānavalobhanasīmantonnayanajātakarmanāmakaraṇānnaprāśanacaulopanayanam | [Parāśarasmṛtiṭīkā zu ParDhSmṛti, 2, 15.2 21.2]
catvāri vedavratāni | [Parāśarasmṛtiṭīkā zu ParDhSmṛti, 2, 15.2 21.3]
snānaṃ sahadharmacāriṇīsaṃyogaḥ | [Parāśarasmṛtiṭīkā zu ParDhSmṛti, 2, 15.2 21.4]
pañcānāṃ yajñānāmanuṣṭhānaṃ devapitṛmanuṣyabhūtabrahmaṇām eteṣām ca | [Parāśarasmṛtiṭīkā zu ParDhSmṛti, 2, 15.2 21.5]
aṣṭakā pārvaṇaśrāddhaṃ śrāvaṇyāgrahāyaṇī caitryāśvayujī ceti sapta pākayajñasaṃsthāḥ | [Parāśarasmṛtiṭīkā zu ParDhSmṛti, 2, 15.2 21.6]
agnyādheyo 'gnihotraṃ darśapūrṇamāsāgrayaṇacāturmāsyāni nirūḍhapaśubandhāḥ sautrāmaṇīti sapta haviryajñasaṃsthāḥ | [Parāśarasmṛtiṭīkā zu ParDhSmṛti, 2, 15.2 21.7]
agniṣṭomo 'tyagniṣṭoma ukthyaḥ ṣoḍaśī vājapeyo 'tirātrāptoryāma iti sapta somasaṃsthāḥ | [Parāśarasmṛtiṭīkā zu ParDhSmṛti, 2, 15.2 21.8]
ityete catvāriṃśat saṃskārāḥ | [Parāśarasmṛtiṭīkā zu ParDhSmṛti, 2, 15.2 21.9]
iti | [Parāśarasmṛtiṭīkā zu ParDhSmṛti, 2, 15.2 22]
tatra garbhādhānādayaś cūḍāntāḥ saṃskārā bījagarbhajanitadoṣanivṛttyarthāḥ | [Parāśarasmṛtiṭīkā zu ParDhSmṛti, 2, 15.2 23]
ata eva yājñavalkyaḥ cūḍāntān saṃskārān nirūpyāha | [Parāśarasmṛtiṭīkā zu ParDhSmṛti, 2, 15.2 24.1]
evamenaḥ śamaṃ yāti bījagarbhasamudbhavam | [Parāśarasmṛtiṭīkā zu ParDhSmṛti, 2, 15.2 24.2]
iti | [Parāśarasmṛtiṭīkā zu ParDhSmṛti, 2, 15.2 25]
ato brahmacaryāśramāt prāk te varṇyante | [Parāśarasmṛtiṭīkā zu ParDhSmṛti, 2, 15.2 26]
tatra dvijānāṃ garbhādhānādayaḥ samantrakāḥ kāryāḥ | [Parāśarasmṛtiṭīkā zu ParDhSmṛti, 2, 15.2 27.1]
tadāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 27.2]
brahmakṣatriyaviṭśūdrā varṇāstvādyāstrayo dvijāḥ | [Parāśarasmṛtiṭīkā zu ParDhSmṛti, 2, 15.2 27.3]
niṣekādiśmaśānāntās teṣāṃ vai mantrataḥ kriyāḥ | [Parāśarasmṛtiṭīkā zu ParDhSmṛti, 2, 15.2 27.4]
iti | [Parāśarasmṛtiṭīkā zu ParDhSmṛti, 2, 15.2 28]
garbhādhānādīnāṃ kālaviśeṣamāha sa eva | [Parāśarasmṛtiṭīkā zu ParDhSmṛti, 2, 15.2 29.1]
garbhādhānam ṛtau puṃsaḥ savanaṃ spandanāt purā | [Parāśarasmṛtiṭīkā zu ParDhSmṛti, 2, 15.2 29.2]
ṣaṣṭhe'ṣṭame vā sīmanto māsyete jātakarma ca | [Parāśarasmṛtiṭīkā zu ParDhSmṛti, 2, 15.2 29.3]
ahanyekādaśe nāma caturthe māsi niṣkramaḥ | [Parāśarasmṛtiṭīkā zu ParDhSmṛti, 2, 15.2 30.1]
ṣaṣṭhe 'nnaprāśanaṃ māsi cūḍā kāryā yathākulam | [Parāśarasmṛtiṭīkā zu ParDhSmṛti, 2, 15.2 30.2]
iti | [Parāśarasmṛtiṭīkā zu ParDhSmṛti, 2, 15.2 31]
rajodarśanadivasamārabhya ṣoḍaśa divasā ṛtuḥ | [Parāśarasmṛtiṭīkā zu ParDhSmṛti, 2, 15.2 32]
tadāha manuḥ | [Parāśarasmṛtiṭīkā zu ParDhSmṛti, 2, 15.2 33.1]
ṛtuḥ svābhāvikaḥ strīṇāṃ rātrayaḥ ṣoḍaśa smṛtāḥ | [Parāśarasmṛtiṭīkā zu ParDhSmṛti, 2, 15.2 33.2]
caturbhiritare sārdhamahobhiḥ sadvigarhitaiḥ | [Parāśarasmṛtiṭīkā zu ParDhSmṛti, 2, 15.2 33.3]
tāsāmādyāścatasrastu ninditaikādaśī ca yā | [Parāśarasmṛtiṭīkā zu ParDhSmṛti, 2, 15.2 34.1]
trayodaśī ca śeṣāḥ syuḥ praśastā daśa rātrayaḥ | [Parāśarasmṛtiṭīkā zu ParDhSmṛti, 2, 15.2 34.2]
yugmāsu putrā jāyante striyo 'yugmāsu rātriṣu | [Parāśarasmṛtiṭīkā zu ParDhSmṛti, 2, 15.2 35.1]
tasmād yugmāsu putrārthī saṃviśed ārtave striyam | [Parāśarasmṛtiṭīkā zu ParDhSmṛti, 2, 15.2 35.2]
iti | [Parāśarasmṛtiṭīkā zu ParDhSmṛti, 2, 15.2 36]
rajodarśanamārabhya catvāryatrāhāni sadvigarhitāni | [Parāśarasmṛtiṭīkā zu ParDhSmṛti, 2, 15.2 37]
yugmāsu samāsu | [Parāśarasmṛtiṭīkā zu ParDhSmṛti, 2, 15.2 38]
saṃviśet gacchet | [Parāśarasmṛtiṭīkā zu ParDhSmṛti, 2, 15.2 39]
iti garbhādhānam | [Parāśarasmṛtiṭīkā zu ParDhSmṛti, 2, 15.2 40]
atha puṃsavanam | [Parāśarasmṛtiṭīkā zu ParDhSmṛti, 2, 15.2 41.1]
evam ṛtau garbhādhānaṃ kṛtvā garbhacalanāt purā puṃsavanaṃ kāryam | [Parāśarasmṛtiṭīkā zu ParDhSmṛti, 2, 15.2 41.2]
taccalanaṃ dvitīye vā tṛtīye vā bhavati | [Parāśarasmṛtiṭīkā zu ParDhSmṛti, 2, 15.2 42]
tadāha baijavāpaḥ | [Parāśarasmṛtiṭīkā zu ParDhSmṛti, 2, 15.2 43.1]
māsi dvitīye vā tṛtīye vā purā spandate | [Parāśarasmṛtiṭīkā zu ParDhSmṛti, 2, 15.2 43.2]
iti | [Parāśarasmṛtiṭīkā zu ParDhSmṛti, 2, 15.2 44]
pāraskaro 'pi | [Parāśarasmṛtiṭīkā zu ParDhSmṛti, 2, 15.2 45.1]
māse dvitīye tṛtīye vā | [Parāśarasmṛtiṭīkā zu ParDhSmṛti, 2, 15.2 45.2]
yadahaḥ puṃsā nakṣatreṇa candramā yujyeta | [Parāśarasmṛtiṭīkā zu ParDhSmṛti, 2, 15.2 46]
iti | [Parāśarasmṛtiṭīkā zu ParDhSmṛti, 2, 15.2 47]
puṃnakṣatrāṇi ca hastādīni jyotiḥśāstre prasiddhāni | [Parāśarasmṛtiṭīkā zu ParDhSmṛti, 2, 15.2 48]
anavalobhanam āśvalāyanagṛhyapariśiṣṭe 'vagantavyam | [Parāśarasmṛtiṭīkā zu ParDhSmṛti, 2, 15.2 49]
iti puṃsavanam | [Parāśarasmṛtiṭīkā zu ParDhSmṛti, 2, 15.2 50]
atha sīmantonnayanam | [Parāśarasmṛtiṭīkā zu ParDhSmṛti, 2, 15.2 51]
sīmantonnayanasya yājñavalkyoktakālādanye 'pi kālā munibhiḥ darśitāḥ | [Parāśarasmṛtiṭīkā zu ParDhSmṛti, 2, 15.2 52]
tatra laugākṣiḥ | [Parāśarasmṛtiṭīkā zu ParDhSmṛti, 2, 15.2 53.1]
tṛtīye garbhamāse sīmantonnayanaṃ kāryam | [Parāśarasmṛtiṭīkā zu ParDhSmṛti, 2, 15.2 53.2]
iti | [Parāśarasmṛtiṭīkā zu ParDhSmṛti, 2, 15.2 54]
āpastambo 'pi | [Parāśarasmṛtiṭīkā zu ParDhSmṛti, 2, 15.2 55.1]
prathame garbhe caturthe māsi | [Parāśarasmṛtiṭīkā zu ParDhSmṛti, 2, 15.2 55.2]
iti | [Parāśarasmṛtiṭīkā zu ParDhSmṛti, 2, 15.2 56]
baijavāpo 'pi | [Parāśarasmṛtiṭīkā zu ParDhSmṛti, 2, 15.2 57.1]
atha sīmantonnayanaṃ caturthe pañcame ṣaṣṭhe vāpi | [Parāśarasmṛtiṭīkā zu ParDhSmṛti, 2, 15.2 57.2]
iti | [Parāśarasmṛtiṭīkā zu ParDhSmṛti, 2, 15.2 58]
sāṃkhyāyanagṛhye 'pi | [Parāśarasmṛtiṭīkā zu ParDhSmṛti, 2, 15.2 59.1]
saptame māsi prathame garbhe sīmantonnayanam | [Parāśarasmṛtiṭīkā zu ParDhSmṛti, 2, 15.2 59.2]
iti | [Parāśarasmṛtiṭīkā zu ParDhSmṛti, 2, 15.2 60]
śaṅkho 'pi | [Parāśarasmṛtiṭīkā zu ParDhSmṛti, 2, 15.2 61.1]
garbhaspandane sīmantonnayanaṃ yāvadvā na prasavaḥ | [Parāśarasmṛtiṭīkā zu ParDhSmṛti, 2, 15.2 61.2]
iti | [Parāśarasmṛtiṭīkā zu ParDhSmṛti, 2, 15.2 62]
viśeṣāśravaṇāt sarve 'pyete vikalpyante | [Parāśarasmṛtiṭīkā zu ParDhSmṛti, 2, 15.2 63]
etacca sīmantonnayanaṃ kṣetrasaṃskāratvāt sakṛdeva kartavyaṃ na pratigarbham | [Parāśarasmṛtiṭīkā zu ParDhSmṛti, 2, 15.2 64]
tathā ca hārītaḥ | [Parāśarasmṛtiṭīkā zu ParDhSmṛti, 2, 15.2 65.1]
sakṛt saṃskṛtasaṃskārā sīmantena dvijastriyaḥ | [Parāśarasmṛtiṭīkā zu ParDhSmṛti, 2, 15.2 65.2]
iti | [Parāśarasmṛtiṭīkā zu ParDhSmṛti, 2, 15.2 66]
devalo 'pi | [Parāśarasmṛtiṭīkā zu ParDhSmṛti, 2, 15.2 67.1]
yā sakṛt saṃskṛtā nārī sarvagarbheṣu saṃskṛtā | [Parāśarasmṛtiṭīkā zu ParDhSmṛti, 2, 15.2 67.2]
iti | [Parāśarasmṛtiṭīkā zu ParDhSmṛti, 2, 15.2 68]
garbhasaṃskārapakṣe tu pratigarbham āvartanīyam | [Parāśarasmṛtiṭīkā zu ParDhSmṛti, 2, 15.2 69]
tathā ca viṣṇuḥ | [Parāśarasmṛtiṭīkā zu ParDhSmṛti, 2, 15.2 70.1]
sīmantonnayanaṃ karma na strīsaṃskāra iṣyate | [Parāśarasmṛtiṭīkā zu ParDhSmṛti, 2, 15.2 70.2]
kecidgarbhasya saṃskārādgarbhaṃ garbhaṃ prayuñjate | [Parāśarasmṛtiṭīkā zu ParDhSmṛti, 2, 15.2 70.3]
anayoḥ pakṣayor yathāgṛhyaṃ vyavasthā | [Parāśarasmṛtiṭīkā zu ParDhSmṛti, 2, 15.2 71]
akṛtasīmantāyāḥ prasave satyavrata āha | [Parāśarasmṛtiṭīkā zu ParDhSmṛti, 2, 15.2 72.1]
strī yadyakṛtasīmantā prasūyeta kathañcana | [Parāśarasmṛtiṭīkā zu ParDhSmṛti, 2, 15.2 72.2]
gṛhītaputrā vidhivatpunaḥ saṃskāramarhati | [Parāśarasmṛtiṭīkā zu ParDhSmṛti, 2, 15.2 72.3]
iti sīmantonnayanam | [Parāśarasmṛtiṭīkā zu ParDhSmṛti, 2, 15.2 73]
atha jātakarma | [Parāśarasmṛtiṭīkā zu ParDhSmṛti, 2, 15.2 74]
tatra jātakarmaṇaḥ kālo yājñavalkyena darśitaḥ | [Parāśarasmṛtiṭīkā zu ParDhSmṛti, 2, 15.2 75.1]
māsyete jātakarma ca | [Parāśarasmṛtiṭīkā zu ParDhSmṛti, 2, 15.2 75.2]
iti | [Parāśarasmṛtiṭīkā zu ParDhSmṛti, 2, 15.2 76]
ete āgate jāta iti yāvat | [Parāśarasmṛtiṭīkā zu ParDhSmṛti, 2, 15.2 77]
viṣṇurapi | [Parāśarasmṛtiṭīkā zu ParDhSmṛti, 2, 15.2 78.1]
jātakarma tataḥ kuryāt putre jāte yathoditam | [Parāśarasmṛtiṭīkā zu ParDhSmṛti, 2, 15.2 78.2]
iti | [Parāśarasmṛtiṭīkā zu ParDhSmṛti, 2, 15.2 79]
svagṛhye iti śeṣaḥ | [Parāśarasmṛtiṭīkā zu ParDhSmṛti, 2, 15.2 80]
tacca snānānantaraṃ kāryam | [Parāśarasmṛtiṭīkā zu ParDhSmṛti, 2, 15.2 81]
tathā ca saṃvartaḥ | [Parāśarasmṛtiṭīkā zu ParDhSmṛti, 2, 15.2 82.1]
jāte putre pituḥ snānaṃ sacailaṃ tu vidhīyate | [Parāśarasmṛtiṭīkā zu ParDhSmṛti, 2, 15.2 82.2]
iti | [Parāśarasmṛtiṭīkā zu ParDhSmṛti, 2, 15.2 83]
jātakarma ca nābhivardhanāt prāgeva kāryam | [Parāśarasmṛtiṭīkā zu ParDhSmṛti, 2, 15.2 84]
tathā ca manuḥ | [Parāśarasmṛtiṭīkā zu ParDhSmṛti, 2, 15.2 85.1]
prāṅ nābhivardhanāt puṃso jātakarma vidhīyate | [Parāśarasmṛtiṭīkā zu ParDhSmṛti, 2, 15.2 85.2]
mantravat prāśanaṃ cāsya hiraṇyamadhusarpiṣām | [Parāśarasmṛtiṭīkā zu ParDhSmṛti, 2, 15.2 85.3]
iti | [Parāśarasmṛtiṭīkā zu ParDhSmṛti, 2, 15.2 86]
vardhanaṃ chedanam | [Parāśarasmṛtiṭīkā zu ParDhSmṛti, 2, 15.2 87]
na cāśaucaśaṅkayā karmānadhikāraḥ iti vācyam | [Parāśarasmṛtiṭīkā zu ParDhSmṛti, 2, 15.2 88]
nābhicchedāt prāg āśaucābhāvāt | [Parāśarasmṛtiṭīkā zu ParDhSmṛti, 2, 15.2 89]
tadāha jaiminiḥ | [Parāśarasmṛtiṭīkā zu ParDhSmṛti, 2, 15.2 90.1]
yāvanna chidyate nālaṃ tāvannāpnoti sūtakam | [Parāśarasmṛtiṭīkā zu ParDhSmṛti, 2, 15.2 90.2]
chinne nāle tataḥ paścāt sūtakaṃ tu vidhīyate | [Parāśarasmṛtiṭīkā zu ParDhSmṛti, 2, 15.2 90.3]
iti | [Parāśarasmṛtiṭīkā zu ParDhSmṛti, 2, 15.2 91]
viṣṇudharmottare | [Parāśarasmṛtiṭīkā zu ParDhSmṛti, 2, 15.2 92.1]
acchinnanābhyāṃ kartavyaṃ śrāddhaṃ vai putrajanmani | [Parāśarasmṛtiṭīkā zu ParDhSmṛti, 2, 15.2 92.2]
āśaucoparame kāryamatha vā niyatātmabhiḥ | [Parāśarasmṛtiṭīkā zu ParDhSmṛti, 2, 15.2 92.3]
iti | [Parāśarasmṛtiṭīkā zu ParDhSmṛti, 2, 15.2 93]
tacca śrāddhaṃ hemadravyeṇa kāryam | [Parāśarasmṛtiṭīkā zu ParDhSmṛti, 2, 15.2 94]
tadāha vyāsaḥ | [Parāśarasmṛtiṭīkā zu ParDhSmṛti, 2, 15.2 95.1]
dravyābhāve dvijābhāve pravāse putrajanmani | [Parāśarasmṛtiṭīkā zu ParDhSmṛti, 2, 15.2 95.2]
hemaśrāddhaṃ prakurvīta yasya bhāryā rajasvalā | [Parāśarasmṛtiṭīkā zu ParDhSmṛti, 2, 15.2 95.3]
iti | [Parāśarasmṛtiṭīkā zu ParDhSmṛti, 2, 15.2 96]
ādityapurāṇe pakvānnaniṣedho darśitaḥ | [Parāśarasmṛtiṭīkā zu ParDhSmṛti, 2, 15.2 97.1]
jātaśrāddhe na dadyāttu pakvānnaṃ brāhmaṇeṣvapi | [Parāśarasmṛtiṭīkā zu ParDhSmṛti, 2, 15.2 97.2]
yasmāccāndrāyaṇāt śuddhisteṣāṃ bhavati nānyathā | [Parāśarasmṛtiṭīkā zu ParDhSmṛti, 2, 15.2 97.3]
iti | [Parāśarasmṛtiṭīkā zu ParDhSmṛti, 2, 15.2 98]
tasmin dine yathāśakti dānaṃ kartavyam | [Parāśarasmṛtiṭīkā zu ParDhSmṛti, 2, 15.2 99]
taduktaṃ ādipurāṇe | [Parāśarasmṛtiṭīkā zu ParDhSmṛti, 2, 15.2 100.1]
devāśca pitaraścaiva putre jāte dvijanmanām | [Parāśarasmṛtiṭīkā zu ParDhSmṛti, 2, 15.2 100.2]
āyānti tasmāttadahaḥ puṇyaṃ pūjyaṃ ca sarvadā | [Parāśarasmṛtiṭīkā zu ParDhSmṛti, 2, 15.2 100.3]
tatra dadyāt suvarṇaṃ tu bhūmiṃ gāṃ turagaṃ ratham | [Parāśarasmṛtiṭīkā zu ParDhSmṛti, 2, 15.2 101.1]
iti | [Parāśarasmṛtiṭīkā zu ParDhSmṛti, 2, 15.2 101.2]
śaṅkho 'pi | [Parāśarasmṛtiṭīkā zu ParDhSmṛti, 2, 15.2 102.1]
sarveṣāṃ sakulyānāṃ dvipadacatuṣpadadhānyahiraṇyādi dadyāt | [Parāśarasmṛtiṭīkā zu ParDhSmṛti, 2, 15.2 102.2]
iti | [Parāśarasmṛtiṭīkā zu ParDhSmṛti, 2, 15.2 103]
etaccāśaucamadhye 'pi kāryam | [Parāśarasmṛtiṭīkā zu ParDhSmṛti, 2, 15.2 104]
āśauce tu samutpanne putrajanma yadā bhavet | [Parāśarasmṛtiṭīkā zu ParDhSmṛti, 2, 15.2 105.1]
kartus tātkālikī śuddhiḥ pūrvāśaucena śudhyati | [Parāśarasmṛtiṭīkā zu ParDhSmṛti, 2, 15.2 105.2]
iti jātakarma | [Parāśarasmṛtiṭīkā zu ParDhSmṛti, 2, 15.2 106]
atha nāmakaraṇam | [Parāśarasmṛtiṭīkā zu ParDhSmṛti, 2, 15.2 107]
tasya ca yājñavalkyoktakālād anye 'pi kālā manunā darśitāḥ | [Parāśarasmṛtiṭīkā zu ParDhSmṛti, 2, 15.2 108.1]
nāmadheyaṃ daśamyāṃ tu dvādaśyāṃ vāsya kārayet | [Parāśarasmṛtiṭīkā zu ParDhSmṛti, 2, 15.2 108.2]
puṇye tithau muhūrte vā nakṣatre vā guṇānvite | [Parāśarasmṛtiṭīkā zu ParDhSmṛti, 2, 15.2 108.3]
iti | [Parāśarasmṛtiṭīkā zu ParDhSmṛti, 2, 15.2 109]
kārayediti svārthiko ṇic | [Parāśarasmṛtiṭīkā zu ParDhSmṛti, 2, 15.2 110]
tatastu nāma kurvīta pitaiva daśame 'hani | [Parāśarasmṛtiṭīkā zu ParDhSmṛti, 2, 15.2 111]
iti viṣṇupurāṇavacanāt | [Parāśarasmṛtiṭīkā zu ParDhSmṛti, 2, 15.2 112]
yadvā piturabhāve ayogyatve vānyena kārayet | [Parāśarasmṛtiṭīkā zu ParDhSmṛti, 2, 15.2 113]
tadāha śaṅkhaḥ | [Parāśarasmṛtiṭīkā zu ParDhSmṛti, 2, 15.2 114.1]
kuladevatānakṣatrābhisambandhaṃ pitā kuryādanyo vā kulavṛddhaḥ | [Parāśarasmṛtiṭīkā zu ParDhSmṛti, 2, 15.2 114.2]
iti | [Parāśarasmṛtiṭīkā zu ParDhSmṛti, 2, 15.2 115]
bhaviṣyatpurāṇe | [Parāśarasmṛtiṭīkā zu ParDhSmṛti, 2, 15.2 116.1]
nāmadheyaṃ daśamyāṃ ca kecidicchanti pārthiva | [Parāśarasmṛtiṭīkā zu ParDhSmṛti, 2, 15.2 116.2]
dvādaśyāmatha vā rātrau māse pūrṇe tathāpare | [Parāśarasmṛtiṭīkā zu ParDhSmṛti, 2, 15.2 116.3]
aṣṭādaśe 'hani tathā vadantyanye manīṣiṇaḥ | [Parāśarasmṛtiṭīkā zu ParDhSmṛti, 2, 15.2 117.1]
iti | [Parāśarasmṛtiṭīkā zu ParDhSmṛti, 2, 15.2 117.2]
gṛhyapariśiṣṭe 'pi | [Parāśarasmṛtiṭīkā zu ParDhSmṛti, 2, 15.2 118.1]
jananād daśarātre vyuṣṭe saṃvatsare vā nāmakaraṇam | [Parāśarasmṛtiṭīkā zu ParDhSmṛti, 2, 15.2 118.2]
iti | [Parāśarasmṛtiṭīkā zu ParDhSmṛti, 2, 15.2 119]
tatra svagṛhyānusāreṇa vyavasthā | [Parāśarasmṛtiṭīkā zu ParDhSmṛti, 2, 15.2 120]
nāmadheyasvarūpaṃ ca varṇabhedena darśayati manuḥ | [Parāśarasmṛtiṭīkā zu ParDhSmṛti, 2, 15.2 121.1]
maṅgalyaṃ brāhmaṇasya syāt kṣatriyasya balānvitam | [Parāśarasmṛtiṭīkā zu ParDhSmṛti, 2, 15.2 121.2]
vaiśyasya dhanasaṃyuktaṃ śūdrasya tu jugupsitam | [Parāśarasmṛtiṭīkā zu ParDhSmṛti, 2, 15.2 121.3]
śarmavad brāhmaṇasya syādrājño rakṣāsamanvitam | [Parāśarasmṛtiṭīkā zu ParDhSmṛti, 2, 15.2 122.1]
vaiśyasya puṣṭisaṃyuktaṃ śūdrasya preṣyasaṃyutam | [Parāśarasmṛtiṭīkā zu ParDhSmṛti, 2, 15.2 122.2]
strīṇāṃ sukhodyamakrūraṃ vispaṣṭārthaṃ manoramam | [Parāśarasmṛtiṭīkā zu ParDhSmṛti, 2, 15.2 123.1]
maṅgalyaṃ dīrghavarṇāntam āśīrvādābhidhānavat | [Parāśarasmṛtiṭīkā zu ParDhSmṛti, 2, 15.2 123.2]
iti | [Parāśarasmṛtiṭīkā zu ParDhSmṛti, 2, 15.2 124]
maṅgalyādīni pūrvapadāni | [Parāśarasmṛtiṭīkā zu ParDhSmṛti, 2, 15.2 125]
śarmādīnyuttarapadāni | [Parāśarasmṛtiṭīkā zu ParDhSmṛti, 2, 15.2 126]
tayā ca nāmānyevaṃvidhāni sampadyante śrīśarmā vikramapālaḥ māṇikyaśreṣṭhī hīnadāsaḥ ityādi | [Parāśarasmṛtiṭīkā zu ParDhSmṛti, 2, 15.2 127]
strīṇāṃ tu śrīdāsītyādi | [Parāśarasmṛtiṭīkā zu ParDhSmṛti, 2, 15.2 128]
sukhodyaṃ vadituṃ śakyamityarthaḥ | [Parāśarasmṛtiṭīkā zu ParDhSmṛti, 2, 15.2 129]
atra viśeṣamāha baijavāpaḥ | [Parāśarasmṛtiṭīkā zu ParDhSmṛti, 2, 15.2 130.1]
pitā nāma karotyekākṣaraṃ dvyakṣaraṃ tryakṣaraṃ caturakṣaramaparimitaṃ vā ghoṣavad ādyantarantasthaṃ dīrghābhiniṣṭhānāntam | [Parāśarasmṛtiṭīkā zu ParDhSmṛti, 2, 15.2 130.2]
iti | [Parāśarasmṛtiṭīkā zu ParDhSmṛti, 2, 15.2 131]
ayamarthaḥ ghoṣavanti yānyakṣarāṇi vargatṛtīyacaturthāni tānyādau kāryāṇi | [Parāśarasmṛtiṭīkā zu ParDhSmṛti, 2, 15.2 132]
antasthā yaralavā madhye kartavyāḥ | [Parāśarasmṛtiṭīkā zu ParDhSmṛti, 2, 15.2 133]
ante 'bhiniṣṭhāno visarjanīyaḥ | [Parāśarasmṛtiṭīkā zu ParDhSmṛti, 2, 15.2 134]
tathā ca bhadrapālo jātavedā ityādi nāma bhavati | [Parāśarasmṛtiṭīkā zu ParDhSmṛti, 2, 15.2 135]
yathoktanāmakaraṇasya phalamāhatuḥ śaṅkhalikhitau | [Parāśarasmṛtiṭīkā zu ParDhSmṛti, 2, 15.2 136.1]
evaṃ kṛte nāmni śuci tatkulaṃ bhavati | [Parāśarasmṛtiṭīkā zu ParDhSmṛti, 2, 15.2 136.2]
iti | [Parāśarasmṛtiṭīkā zu ParDhSmṛti, 2, 15.2 137]
iti nāmakaraṇam | [Parāśarasmṛtiṭīkā zu ParDhSmṛti, 2, 15.2 138]
atha niṣkramaṇam | [Parāśarasmṛtiṭīkā zu ParDhSmṛti, 2, 15.2 139]
tatra manuḥ | [Parāśarasmṛtiṭīkā zu ParDhSmṛti, 2, 15.2 140.1]
caturthe māsi kartavyaṃ śiśorniṣkramaṇaṃ gṛhāt | [Parāśarasmṛtiṭīkā zu ParDhSmṛti, 2, 15.2 140.2]
iti | [Parāśarasmṛtiṭīkā zu ParDhSmṛti, 2, 15.2 141]
tatra kartavyamāha yamaḥ | [Parāśarasmṛtiṭīkā zu ParDhSmṛti, 2, 15.2 142.1]
tatastṛtīye kartavyaṃ māsi sūryasya darśanam | [Parāśarasmṛtiṭīkā zu ParDhSmṛti, 2, 15.2 142.2]
caturthe māsi kartavyaṃ śiśoścandrasya darśanam | [Parāśarasmṛtiṭīkā zu ParDhSmṛti, 2, 15.2 142.3]
iti | [Parāśarasmṛtiṭīkā zu ParDhSmṛti, 2, 15.2 143]
laugākṣirapi | [Parāśarasmṛtiṭīkā zu ParDhSmṛti, 2, 15.2 144.1]
tṛtīye 'rdhamāse darśanam ādityasya | [Parāśarasmṛtiṭīkā zu ParDhSmṛti, 2, 15.2 144.2]
iti | [Parāśarasmṛtiṭīkā zu ParDhSmṛti, 2, 15.2 145]
purāṇe 'pi | [Parāśarasmṛtiṭīkā zu ParDhSmṛti, 2, 15.2 146.1]
dvādaśe 'hni rājendra śiśorniṣkramaṇaṃ gṛhāt | [Parāśarasmṛtiṭīkā zu ParDhSmṛti, 2, 15.2 146.2]
caturthe māsi kartavyaṃ tathānyeṣāṃ ca saṃmatam | [Parāśarasmṛtiṭīkā zu ParDhSmṛti, 2, 15.2 146.3]
iti | [Parāśarasmṛtiṭīkā zu ParDhSmṛti, 2, 15.2 147]
atrāpi yathāsvaśākhaṃ vyavasthā | [Parāśarasmṛtiṭīkā zu ParDhSmṛti, 2, 15.2 148]
iti niṣkramaṇam | [Parāśarasmṛtiṭīkā zu ParDhSmṛti, 2, 15.2 149]
athānnaprāśanam | [Parāśarasmṛtiṭīkā zu ParDhSmṛti, 2, 15.2 150]
tatra yamaḥ | [Parāśarasmṛtiṭīkā zu ParDhSmṛti, 2, 15.2 151.1]
tato 'nnaprāśanaṃ māsi ṣaṣṭhe kāryaṃ yathāvidhi | [Parāśarasmṛtiṭīkā zu ParDhSmṛti, 2, 15.2 151.2]
aṣṭame vāpi kartavyaṃ yacceṣṭaṃ maṅgalaṃ kule | [Parāśarasmṛtiṭīkā zu ParDhSmṛti, 2, 15.2 151.3]
iti | [Parāśarasmṛtiṭīkā zu ParDhSmṛti, 2, 15.2 152]
śaṅkho 'pi | [Parāśarasmṛtiṭīkā zu ParDhSmṛti, 2, 15.2 153.1]
saṃvatsare 'nnaprāśanamardhasaṃvatsara ityeke | [Parāśarasmṛtiṭīkā zu ParDhSmṛti, 2, 15.2 153.2]
iti | [Parāśarasmṛtiṭīkā zu ParDhSmṛti, 2, 15.2 154]
laugākṣiḥ | [Parāśarasmṛtiṭīkā zu ParDhSmṛti, 2, 15.2 155.1]
ṣaṣṭhe māsyannaprāśanaṃ jāteṣu danteṣu vā | [Parāśarasmṛtiṭīkā zu ParDhSmṛti, 2, 15.2 155.2]
iti | [Parāśarasmṛtiṭīkā zu ParDhSmṛti, 2, 15.2 156]
tatra viśeṣamāha mārkaṇḍeyaḥ | [Parāśarasmṛtiṭīkā zu ParDhSmṛti, 2, 15.2 157.1]
devatāpuratastasya dhātryutsaṅgagatasya ca | [Parāśarasmṛtiṭīkā zu ParDhSmṛti, 2, 15.2 157.2]
alaṃkṛtasya dātavyamannaṃ pātre ca kāñcane | [Parāśarasmṛtiṭīkā zu ParDhSmṛti, 2, 15.2 157.3]
madhvājyakanakopetaṃ prāśayet pāyasaṃ tu tam | [Parāśarasmṛtiṭīkā zu ParDhSmṛti, 2, 15.2 158.1]
kṛtaprāśam athotsaṅgāddhātrī bālaṃ samutsṛjet | [Parāśarasmṛtiṭīkā zu ParDhSmṛti, 2, 15.2 158.2]
iti | [Parāśarasmṛtiṭīkā zu ParDhSmṛti, 2, 15.2 159]
prāśanānantaraṃ jīvikāparīkṣā mārkaṇḍeyena darśitā | [Parāśarasmṛtiṭīkā zu ParDhSmṛti, 2, 15.2 160.1]
agrato 'tha pravinyasya śilpabhāṇḍāni sarvaśaḥ | [Parāśarasmṛtiṭīkā zu ParDhSmṛti, 2, 15.2 160.2]
śastrāṇi caiva vastrāṇi tataḥ paśyettu lakṣaṇam | [Parāśarasmṛtiṭīkā zu ParDhSmṛti, 2, 15.2 160.3]
prathamaṃ yat spṛśed bālastato bhāṇḍaṃ svayaṃ tathā | [Parāśarasmṛtiṭīkā zu ParDhSmṛti, 2, 15.2 161.1]
jīvikā tasya bālasya tenaiva tu bhaviṣyati | [Parāśarasmṛtiṭīkā zu ParDhSmṛti, 2, 15.2 161.2]
ityannaprāśanam | [Parāśarasmṛtiṭīkā zu ParDhSmṛti, 2, 15.2 162]
atha cūḍākaraṇam | [Parāśarasmṛtiṭīkā zu ParDhSmṛti, 2, 15.2 163.1]
tatra yamaḥ | [Parāśarasmṛtiṭīkā zu ParDhSmṛti, 2, 15.2 163.2]
tataḥ saṃvatsare pūrṇe cūḍākarma vidhīyate | [Parāśarasmṛtiṭīkā zu ParDhSmṛti, 2, 15.2 163.3]
dvitīye vā tṛtīye vā kartavyaṃ śrutidarśanāt | [Parāśarasmṛtiṭīkā zu ParDhSmṛti, 2, 15.2 163.4]
iti | [Parāśarasmṛtiṭīkā zu ParDhSmṛti, 2, 15.2 164]
baijavāpaḥ | [Parāśarasmṛtiṭīkā zu ParDhSmṛti, 2, 15.2 165.1]
tṛtīye varṣe cūḍākaraṇam | [Parāśarasmṛtiṭīkā zu ParDhSmṛti, 2, 15.2 165.2]
iti | [Parāśarasmṛtiṭīkā zu ParDhSmṛti, 2, 15.2 166]
śaṅkho'pi | [Parāśarasmṛtiṭīkā zu ParDhSmṛti, 2, 15.2 167.1]
tṛtīye varṣe cūḍākarma | [Parāśarasmṛtiṭīkā zu ParDhSmṛti, 2, 15.2 167.2]
pañcame vā | [Parāśarasmṛtiṭīkā zu ParDhSmṛti, 2, 15.2 167.3]
iti | [Parāśarasmṛtiṭīkā zu ParDhSmṛti, 2, 15.2 168]
laugākṣirapi | [Parāśarasmṛtiṭīkā zu ParDhSmṛti, 2, 15.2 169.1]
tṛtīyasya varṣasya bhūyiṣṭhe gate cūḍākaraṇam | [Parāśarasmṛtiṭīkā zu ParDhSmṛti, 2, 15.2 169.2]
iti | [Parāśarasmṛtiṭīkā zu ParDhSmṛti, 2, 15.2 170]
śaunako 'pi | [Parāśarasmṛtiṭīkā zu ParDhSmṛti, 2, 15.2 171.1]
tṛtīye varṣe caulaṃ yathākuladharmaṃ vā | [Parāśarasmṛtiṭīkā zu ParDhSmṛti, 2, 15.2 171.2]
iti | [Parāśarasmṛtiṭīkā zu ParDhSmṛti, 2, 15.2 172]
tatra ṛṣibhedena cūḍāniyamamāha laugākṣiḥ | [Parāśarasmṛtiṭīkā zu ParDhSmṛti, 2, 15.2 173.1]
dakṣiṇataḥ kamuñjā vāsiṣṭhānām | [Parāśarasmṛtiṭīkā zu ParDhSmṛti, 2, 15.2 173.2]
ubhayato'trikāśyapānām | [Parāśarasmṛtiṭīkā zu ParDhSmṛti, 2, 15.2 173.3]
muṇḍā bhṛgavaḥ | [Parāśarasmṛtiṭīkā zu ParDhSmṛti, 2, 15.2 173.4]
pañcacūḍā aṅgirasaḥ | [Parāśarasmṛtiṭīkā zu ParDhSmṛti, 2, 15.2 173.5]
maṇḍanārthaṃ śikhino 'nye | [Parāśarasmṛtiṭīkā zu ParDhSmṛti, 2, 15.2 173.6]
yathākuladharmaṃ vā | [Parāśarasmṛtiṭīkā zu ParDhSmṛti, 2, 15.2 173.7]
iti | [Parāśarasmṛtiṭīkā zu ParDhSmṛti, 2, 15.2 174]
kamuñjā keśapaṅktiḥ | [Parāśarasmṛtiṭīkā zu ParDhSmṛti, 2, 15.2 175]
atra yathāsvaśākhaṃ vyavasthā | [Parāśarasmṛtiṭīkā zu ParDhSmṛti, 2, 15.2 176]
atra yathoktāḥ cūḍākaraṇāntā anupanītaviṣayāḥ atastatprasaṅgād anye 'pi kecanānupanītadharmāḥ kathyante | [Parāśarasmṛtiṭīkā zu ParDhSmṛti, 2, 15.2 177]
tatra gautamaḥ | [Parāśarasmṛtiṭīkā zu ParDhSmṛti, 2, 15.2 178.1]
prāgupanayanāt kāmacārakāmavādabhakṣaḥ | [Parāśarasmṛtiṭīkā zu ParDhSmṛti, 2, 15.2 178.2]
iti | [Parāśarasmṛtiṭīkā zu ParDhSmṛti, 2, 15.2 179]
kāmacāra icchāgatiḥ | [Parāśarasmṛtiṭīkā zu ParDhSmṛti, 2, 15.2 180]
kāmavādo 'ślīlādibhāṣaṇam | [Parāśarasmṛtiṭīkā zu ParDhSmṛti, 2, 15.2 181]
kāmabhakṣaḥ paryuṣitādibhakṣaṇam | [Parāśarasmṛtiṭīkā zu ParDhSmṛti, 2, 15.2 182]
viṣṇupurāṇe 'pi | [Parāśarasmṛtiṭīkā zu ParDhSmṛti, 2, 15.2 183.1]
bhakṣyābhakṣye tathā peye vācyāvācye tathānṛte | [Parāśarasmṛtiṭīkā zu ParDhSmṛti, 2, 15.2 183.2]
asmin kāle na doṣaḥ syāt sa yāvannopanīyate | [Parāśarasmṛtiṭīkā zu ParDhSmṛti, 2, 15.2 183.3]
iti | [Parāśarasmṛtiṭīkā zu ParDhSmṛti, 2, 15.2 184]
etaccābhakṣyabhakṣaṇaṃ mahāpātakahetudravyavyatiriktaviṣayam | [Parāśarasmṛtiṭīkā zu ParDhSmṛti, 2, 15.2 185]
ata eva smṛtyantaram | [Parāśarasmṛtiṭīkā zu ParDhSmṛti, 2, 15.2 186.1]
syāt kāmacārabhakṣyoktir mahataḥ pātakādṛte | [Parāśarasmṛtiṭīkā zu ParDhSmṛti, 2, 15.2 186.2]
iti | [Parāśarasmṛtiṭīkā zu ParDhSmṛti, 2, 15.2 187]
yathā bhakṣyābhakṣyādiniyamo nāsti evamācamanādikartavyāntaramapi nāsti | [Parāśarasmṛtiṭīkā zu ParDhSmṛti, 2, 15.2 188]
tadāha vasiṣṭhaḥ | [Parāśarasmṛtiṭīkā zu ParDhSmṛti, 2, 15.2 189.1]
na hyasya vidyate karma kiṃcid ā mauñjibandhanāt | [Parāśarasmṛtiṭīkā zu ParDhSmṛti, 2, 15.2 189.2]
vṛttyā śūdrasamastāvad yāvad vede na jāyate | [Parāśarasmṛtiṭīkā zu ParDhSmṛti, 2, 15.2 189.3]
iti | [Parāśarasmṛtiṭīkā zu ParDhSmṛti, 2, 15.2 190]
gautamo 'pi | [Parāśarasmṛtiṭīkā zu ParDhSmṛti, 2, 15.2 191.1]
yathopapādamūtrapurīṣo bhavati | [Parāśarasmṛtiṭīkā zu ParDhSmṛti, 2, 15.2 191.2]
nāsyācamanakalpo vidyate na brahmābhivyāhared anyatra svadhāninayanāt | [Parāśarasmṛtiṭīkā zu ParDhSmṛti, 2, 15.2 191.3]
iti | [Parāśarasmṛtiṭīkā zu ParDhSmṛti, 2, 15.2 192]
iti cūḍākaraṇam | [Parāśarasmṛtiṭīkā zu ParDhSmṛti, 2, 15.2 193]
athākṣarābhyāsastu kartavyaḥ | [Parāśarasmṛtiṭīkā zu ParDhSmṛti, 2, 15.2 194]
tadāha mārkaṇḍeyaḥ | [Parāśarasmṛtiṭīkā zu ParDhSmṛti, 2, 15.2 195.1]
prāpte tu pañcame varṣe hyaprasupte janārdane | [Parāśarasmṛtiṭīkā zu ParDhSmṛti, 2, 15.2 195.2]
ṣaṣṭhīṃ pratipadaṃ caiva varjayitvā tathāṣṭamīm | [Parāśarasmṛtiṭīkā zu ParDhSmṛti, 2, 15.2 195.3]
riktāṃ pañcadaśīṃ caiva sauribhaumadinaṃ tathā | [Parāśarasmṛtiṭīkā zu ParDhSmṛti, 2, 15.2 196.1]
evaṃ suniścite kāle vidyārambhaṃ tu kārayet | [Parāśarasmṛtiṭīkā zu ParDhSmṛti, 2, 15.2 196.2]
pūjayitvā hariṃ lakṣmīṃ devīṃ caiva sarasvatīm | [Parāśarasmṛtiṭīkā zu ParDhSmṛti, 2, 15.2 197.1]
svavidyāsūtrakārāṃśca svāṃ vidyāṃ ca viśeṣataḥ | [Parāśarasmṛtiṭīkā zu ParDhSmṛti, 2, 15.2 197.2]
eteṣāmeva devānāṃ nāmnā tu juhuyāt ghṛtam | [Parāśarasmṛtiṭīkā zu ParDhSmṛti, 2, 15.2 198.1]
dakṣiṇābhir dvijendrāṇāṃ kartavyaṃ cāpi pūjanam | [Parāśarasmṛtiṭīkā zu ParDhSmṛti, 2, 15.2 198.2]
prāṅmukho gururāsīno varuṇābhimukhaṃ śiśum | [Parāśarasmṛtiṭīkā zu ParDhSmṛti, 2, 15.2 199.1]
adhyāpayettu prathamaṃ dvijātibhiḥ supūjitaiḥ | [Parāśarasmṛtiṭīkā zu ParDhSmṛti, 2, 15.2 199.2]
tataḥ prabhṛtyanadhyāyān varjanīyān vivarjayet | [Parāśarasmṛtiṭīkā zu ParDhSmṛti, 2, 15.2 200.1]
aṣṭamīdvitayaṃ caiva pakṣānte ca dinatrayam | [Parāśarasmṛtiṭīkā zu ParDhSmṛti, 2, 15.2 200.2]
iti | [Parāśarasmṛtiṭīkā zu ParDhSmṛti, 2, 15.2 200.3]
iti garbhādhānādicūḍāntasaṃskāraprakaraṇam | [Parāśarasmṛtiṭīkā zu ParDhSmṛti, 2, 15.2 201]
athopanayanam | [Parāśarasmṛtiṭīkā zu ParDhSmṛti, 2, 15.2 202]
tatra manuḥ | [Parāśarasmṛtiṭīkā zu ParDhSmṛti, 2, 15.2 203.1]
garbhāṣṭame'bde kurvīta brāhmaṇasyopanāyanam | [Parāśarasmṛtiṭīkā zu ParDhSmṛti, 2, 15.2 203.2]
garbhād ekādaśe rājño garbhāttu dvādaśe viśaḥ | [Parāśarasmṛtiṭīkā zu ParDhSmṛti, 2, 15.2 203.3]
brahmavarcasakāmasya kāryaṃ viprasya pañcame | [Parāśarasmṛtiṭīkā zu ParDhSmṛti, 2, 15.2 204.1]
rājño balārthinaḥ ṣaṣṭhe vaiśyasyārthārthino 'ṣṭame | [Parāśarasmṛtiṭīkā zu ParDhSmṛti, 2, 15.2 204.2]
ā ṣoḍaśād brāhmaṇasya sāvitrī nātivartate | [Parāśarasmṛtiṭīkā zu ParDhSmṛti, 2, 15.2 205.1]
ā dvāviṃśāt kṣatrabandhor ā catvāriṃśater viśaḥ | [Parāśarasmṛtiṭīkā zu ParDhSmṛti, 2, 15.2 205.2]
ata ūrdhvaṃ trayo 'pyete yathākālamasaṃskṛtāḥ | [Parāśarasmṛtiṭīkā zu ParDhSmṛti, 2, 15.2 206.1]
sāvitrīpatitā vrātyā bhavantyāryavigarhitāḥ | [Parāśarasmṛtiṭīkā zu ParDhSmṛti, 2, 15.2 206.2]
naitairapūtairvidhivadāpadyapi hi karhicit | [Parāśarasmṛtiṭīkā zu ParDhSmṛti, 2, 15.2 207.1]
brāhmān yaunāṃśca sambandhānācaret brāhmaṇaḥ saha | [Parāśarasmṛtiṭīkā zu ParDhSmṛti, 2, 15.2 207.2]
iti | [Parāśarasmṛtiṭīkā zu ParDhSmṛti, 2, 15.2 208]
āpastambo 'pi | [Parāśarasmṛtiṭīkā zu ParDhSmṛti, 2, 15.2 209.1]
saptame brahmavarcasakāmamaṣṭama āyuṣkāmaṃ navame tejaskāmaṃ daśame 'nnādyakāmaṃ ekādaśa indriyakāmaṃ dvādaśe paśukāmam | [Parāśarasmṛtiṭīkā zu ParDhSmṛti, 2, 15.2 209.2]
iti | [Parāśarasmṛtiṭīkā zu ParDhSmṛti, 2, 15.2 210]
etacca varṇatrayasya sādhāraṇam | [Parāśarasmṛtiṭīkā zu ParDhSmṛti, 2, 15.2 211]
varṇavyavasthayā kālaniyamamāha sa eva | [Parāśarasmṛtiṭīkā zu ParDhSmṛti, 2, 15.2 212.1]
vasante brāhmaṇamupanayati grīṣme rājanyaṃ śaradi vaiśyam | [Parāśarasmṛtiṭīkā zu ParDhSmṛti, 2, 15.2 212.2]
iti | [Parāśarasmṛtiṭīkā zu ParDhSmṛti, 2, 15.2 213]
varṇānupūrvyeṇopanayanasyetikartavyatām āha manuḥ | [Parāśarasmṛtiṭīkā zu ParDhSmṛti, 2, 15.2 214.1]
kārṣṇarauravabāstāni carmāṇi brahmacāriṇaḥ | [Parāśarasmṛtiṭīkā zu ParDhSmṛti, 2, 15.2 214.2]
vasīrannānupūrvyeṇa śāṇakṣaumāvikāni ca | [Parāśarasmṛtiṭīkā zu ParDhSmṛti, 2, 15.2 214.3]
iti | [Parāśarasmṛtiṭīkā zu ParDhSmṛti, 2, 15.2 215]
kārṣṇādīni carmāṇi uttarīyāṇi | [Parāśarasmṛtiṭīkā zu ParDhSmṛti, 2, 15.2 216]
tathā ca śaṅkhaḥ | [Parāśarasmṛtiṭīkā zu ParDhSmṛti, 2, 15.2 217.1]
kṛṣṇarurubastājinānyuttarīyāṇi | [Parāśarasmṛtiṭīkā zu ParDhSmṛti, 2, 15.2 217.2]
iti | [Parāśarasmṛtiṭīkā zu ParDhSmṛti, 2, 15.2 218]
vasiṣṭho 'pi | [Parāśarasmṛtiṭīkā zu ParDhSmṛti, 2, 15.2 219.1]
kṛṣṇājinamuttarīyaṃ brāhmaṇasya | [Parāśarasmṛtiṭīkā zu ParDhSmṛti, 2, 15.2 219.2]
rauravaṃ rājanyasya | [Parāśarasmṛtiṭīkā zu ParDhSmṛti, 2, 15.2 219.3]
gavyaṃ bastājinaṃ vā vaiśyasya | [Parāśarasmṛtiṭīkā zu ParDhSmṛti, 2, 15.2 219.4]
iti | [Parāśarasmṛtiṭīkā zu ParDhSmṛti, 2, 15.2 220]
tathā ca pāraskaraḥ | [Parāśarasmṛtiṭīkā zu ParDhSmṛti, 2, 15.2 221.1]
aiṇeyam ajinamuttarīyaṃ brāhmaṇasya | [Parāśarasmṛtiṭīkā zu ParDhSmṛti, 2, 15.2 221.2]
rauravaṃ rājanyasya | [Parāśarasmṛtiṭīkā zu ParDhSmṛti, 2, 15.2 221.3]
ājaṃ gavyaṃ vā vaiśyasya sarveṣāṃ vā gavyam | [Parāśarasmṛtiṭīkā zu ParDhSmṛti, 2, 15.2 221.4]
iti | [Parāśarasmṛtiṭīkā zu ParDhSmṛti, 2, 15.2 222]
śāṇādīnyuttarīyāṇi | [Parāśarasmṛtiṭīkā zu ParDhSmṛti, 2, 15.2 223]
atrāpastambaḥ | [Parāśarasmṛtiṭīkā zu ParDhSmṛti, 2, 15.2 224.1]
vāsaḥ | [Parāśarasmṛtiṭīkā zu ParDhSmṛti, 2, 15.2 224.2]
śāṇakṣaumājināni | [Parāśarasmṛtiṭīkā zu ParDhSmṛti, 2, 15.2 224.3]
kāṣāyaṃ caike vastramupadiśanti brāhmaṇasya | [Parāśarasmṛtiṭīkā zu ParDhSmṛti, 2, 15.2 224.4]
māñjiṣṭhaṃ rājanyasya | [Parāśarasmṛtiṭīkā zu ParDhSmṛti, 2, 15.2 224.5]
hāridraṃ vaiśyasya | [Parāśarasmṛtiṭīkā zu ParDhSmṛti, 2, 15.2 224.6]
iti | [Parāśarasmṛtiṭīkā zu ParDhSmṛti, 2, 15.2 225]
vasiṣṭhaḥ | [Parāśarasmṛtiṭīkā zu ParDhSmṛti, 2, 15.2 226.1]
śuklamahataṃ vāso brāhmaṇasya | [Parāśarasmṛtiṭīkā zu ParDhSmṛti, 2, 15.2 226.2]
kārpāsaṃ māñjiṣṭhaṃ kṣaumaṃ vā kṣatriyasya | [Parāśarasmṛtiṭīkā zu ParDhSmṛti, 2, 15.2 226.3]
hāridraṃ kauśeyaṃ vā vaiśyasya | [Parāśarasmṛtiṭīkā zu ParDhSmṛti, 2, 15.2 226.4]
iti | [Parāśarasmṛtiṭīkā zu ParDhSmṛti, 2, 15.2 227]
mekhalāmāha manuḥ | [Parāśarasmṛtiṭīkā zu ParDhSmṛti, 2, 15.2 228.1]
mauñjī trivṛt samā ślakṣṇā kāryā viprasya mekhalā | [Parāśarasmṛtiṭīkā zu ParDhSmṛti, 2, 15.2 228.2]
kṣatriyasya tu maurvī jyā vaiśyasya śaṇatāntavī | [Parāśarasmṛtiṭīkā zu ParDhSmṛti, 2, 15.2 228.3]
iti | [Parāśarasmṛtiṭīkā zu ParDhSmṛti, 2, 15.2 229]
trivṛt triguṇā | [Parāśarasmṛtiṭīkā zu ParDhSmṛti, 2, 15.2 230]
yamo 'pi | [Parāśarasmṛtiṭīkā zu ParDhSmṛti, 2, 15.2 231.1]
viprasya mekhalā mauñjī jyā maurvī kṣatriyasya tu | [Parāśarasmṛtiṭīkā zu ParDhSmṛti, 2, 15.2 231.2]
śāṇasūtrī tu vaiśyasya mekhalā dharmataḥ smṛtāḥ | [Parāśarasmṛtiṭīkā zu ParDhSmṛti, 2, 15.2 231.3]
etāsāmapyabhāve tu kuśāśmantakabalvajaiḥ | [Parāśarasmṛtiṭīkā zu ParDhSmṛti, 2, 15.2 232.1]
mekhalā trivṛtā kāryā granthinaikena vā trivṛt | [Parāśarasmṛtiṭīkā zu ParDhSmṛti, 2, 15.2 232.2]
iti | [Parāśarasmṛtiṭīkā zu ParDhSmṛti, 2, 15.2 233]
manurapi | [Parāśarasmṛtiṭīkā zu ParDhSmṛti, 2, 15.2 234.1]
muñjābhāve tu kartavyāḥ kuśāśmantakabalvajaiḥ | [Parāśarasmṛtiṭīkā zu ParDhSmṛti, 2, 15.2 234.2]
trivṛtā granthinaikena tribhiḥ pañcabhireva vā | [Parāśarasmṛtiṭīkā zu ParDhSmṛti, 2, 15.2 234.3]
iti | [Parāśarasmṛtiṭīkā zu ParDhSmṛti, 2, 15.2 235]
daṇḍamāha manuḥ | [Parāśarasmṛtiṭīkā zu ParDhSmṛti, 2, 15.2 236.1]
brāhmaṇo bailvapālāśau kṣatriyo vāṭakhādirau | [Parāśarasmṛtiṭīkā zu ParDhSmṛti, 2, 15.2 236.2]
pailavodumbarau vaiśyo daṇḍānarhanti dharmataḥ | [Parāśarasmṛtiṭīkā zu ParDhSmṛti, 2, 15.2 236.3]
iti | [Parāśarasmṛtiṭīkā zu ParDhSmṛti, 2, 15.2 237]
anukalpamāha yamaḥ | [Parāśarasmṛtiṭīkā zu ParDhSmṛti, 2, 15.2 238.1]
eteṣāmapyabhāve tu sarveṣāṃ sarvayajñiyāḥ | [Parāśarasmṛtiṭīkā zu ParDhSmṛti, 2, 15.2 238.2]
iti | [Parāśarasmṛtiṭīkā zu ParDhSmṛti, 2, 15.2 239]
manur daṇḍaparimāṇamāha | [Parāśarasmṛtiṭīkā zu ParDhSmṛti, 2, 15.2 240.1]
keśāntiko brāhmaṇasya daṇḍaḥ kāryaḥ pramāṇataḥ | [Parāśarasmṛtiṭīkā zu ParDhSmṛti, 2, 15.2 240.2]
lalāṭasaṃmito rājñaḥ syāttu nāsāntiko viśaḥ | [Parāśarasmṛtiṭīkā zu ParDhSmṛti, 2, 15.2 240.3]
iti | [Parāśarasmṛtiṭīkā zu ParDhSmṛti, 2, 15.2 241]
gautamo 'pi | [Parāśarasmṛtiṭīkā zu ParDhSmṛti, 2, 15.2 242.1]
mūrdhalalāṭanāsāgrapramāṇāḥ | [Parāśarasmṛtiṭīkā zu ParDhSmṛti, 2, 15.2 242.2]
iti | [Parāśarasmṛtiṭīkā zu ParDhSmṛti, 2, 15.2 243]
daṇḍalakṣaṇamāha manuḥ | [Parāśarasmṛtiṭīkā zu ParDhSmṛti, 2, 15.2 244.1]
ṛjavaste tu sarve syuravraṇāḥ saumyadarśanāḥ | [Parāśarasmṛtiṭīkā zu ParDhSmṛti, 2, 15.2 244.2]
anudvegakarā nṝṇāṃ satvaco nāgnidūṣitāḥ | [Parāśarasmṛtiṭīkā zu ParDhSmṛti, 2, 15.2 244.3]
iti | [Parāśarasmṛtiṭīkā zu ParDhSmṛti, 2, 15.2 245]
gautamo 'pi | [Parāśarasmṛtiṭīkā zu ParDhSmṛti, 2, 15.2 246.1]
apīḍitā yūpavaktrāḥ saśalkāḥ | [Parāśarasmṛtiṭīkā zu ParDhSmṛti, 2, 15.2 246.2]
iti | [Parāśarasmṛtiṭīkā zu ParDhSmṛti, 2, 15.2 247]
yajñopavītamāha manuḥ | [Parāśarasmṛtiṭīkā zu ParDhSmṛti, 2, 15.2 248.1]
kārpāsamupavītaṃ syād viprasyordhvavṛtaṃ trivṛt | [Parāśarasmṛtiṭīkā zu ParDhSmṛti, 2, 15.2 248.2]
śaṇamayaṃ rājño vaiśyasyāvikasūtrakam | [Parāśarasmṛtiṭīkā zu ParDhSmṛti, 2, 15.2 248.3]
iti | [Parāśarasmṛtiṭīkā zu ParDhSmṛti, 2, 15.2 249]
paiṭhīnasir api | [Parāśarasmṛtiṭīkā zu ParDhSmṛti, 2, 15.2 250.1]
karpāsamupavītaṃ brāhmaṇasya | [Parāśarasmṛtiṭīkā zu ParDhSmṛti, 2, 15.2 250.2]
kṣaumeyaṃ rājanyasya | [Parāśarasmṛtiṭīkā zu ParDhSmṛti, 2, 15.2 250.3]
āvikaṃ vaiśyasya | [Parāśarasmṛtiṭīkā zu ParDhSmṛti, 2, 15.2 250.4]
iti | [Parāśarasmṛtiṭīkā zu ParDhSmṛti, 2, 15.2 251]
uktopavītālābhe yathāsambhavaṃ govālādikaṃ grāhyam | [Parāśarasmṛtiṭīkā zu ParDhSmṛti, 2, 15.2 252]
tadāha devalaḥ | [Parāśarasmṛtiṭīkā zu ParDhSmṛti, 2, 15.2 253.1]
kārpāsakṣaumagovālaśaṇavalkatṛṇādikam | [Parāśarasmṛtiṭīkā zu ParDhSmṛti, 2, 15.2 253.2]
sadā sambhavataḥ kāryam upavītaṃ dvijātibhiḥ | [Parāśarasmṛtiṭīkā zu ParDhSmṛti, 2, 15.2 253.3]
iti | [Parāśarasmṛtiṭīkā zu ParDhSmṛti, 2, 15.2 254]
ṛṣyaśṛṅgaḥ | [Parāśarasmṛtiṭīkā zu ParDhSmṛti, 2, 15.2 255.1]
api vā vāsasī yajñopavītārthaṃ kuryāttadabhāve trivṛtā sūtreṇa | [Parāśarasmṛtiṭīkā zu ParDhSmṛti, 2, 15.2 255.2]
iti | [Parāśarasmṛtiṭīkā zu ParDhSmṛti, 2, 15.2 256]
tacca navatantukaṃ kāryam | [Parāśarasmṛtiṭīkā zu ParDhSmṛti, 2, 15.2 257]
tadāha devalaḥ | [Parāśarasmṛtiṭīkā zu ParDhSmṛti, 2, 15.2 258.1]
yajñopavītaṃ kurvīta sūtreṇa navatantukam | [Parāśarasmṛtiṭīkā zu ParDhSmṛti, 2, 15.2 258.2]
iti | [Parāśarasmṛtiṭīkā zu ParDhSmṛti, 2, 15.2 259]
kātyāyanaḥ | [Parāśarasmṛtiṭīkā zu ParDhSmṛti, 2, 15.2 260.1]
trivṛdūrdhvavṛtaṃ kāryaṃ tantutrayamadhovṛtam | [Parāśarasmṛtiṭīkā zu ParDhSmṛti, 2, 15.2 260.2]
iti | [Parāśarasmṛtiṭīkā zu ParDhSmṛti, 2, 15.2 261]
ūrdhvavṛtasya lakṣaṇamāha saṃgrahakāraḥ | [Parāśarasmṛtiṭīkā zu ParDhSmṛti, 2, 15.2 262.1]
kareṇa dakṣiṇenordhvaṃ gatena triguṇīkṛtam | [Parāśarasmṛtiṭīkā zu ParDhSmṛti, 2, 15.2 262.2]
valitaṃ mānavaiḥ sūtraṃ śāstra ūrdhvavṛtaṃ smṛtam | [Parāśarasmṛtiṭīkā zu ParDhSmṛti, 2, 15.2 262.3]
iti | [Parāśarasmṛtiṭīkā zu ParDhSmṛti, 2, 15.2 263]
ūrdhvaṃ gatena dakṣiṇena kareṇa yadvalitaṃ tad ūrdhvavṛtam ityarthaḥ | [Parāśarasmṛtiṭīkā zu ParDhSmṛti, 2, 15.2 264]
yajñopavītaprayogamāha devalaḥ | [Parāśarasmṛtiṭīkā zu ParDhSmṛti, 2, 15.2 265.1]
grāmān niṣkramya saṃkhyāya ṣaṣṇavatyaṅgulīṣu tat | [Parāśarasmṛtiṭīkā zu ParDhSmṛti, 2, 15.2 265.2]
tāvattriguṇitaṃ sūtraṃ prakṣālyābliṅgakais tribhiḥ | [Parāśarasmṛtiṭīkā zu ParDhSmṛti, 2, 15.2 265.3]
devāgāre 'thavā goṣṭhe nadyāṃ vānyatra vā śucau | [Parāśarasmṛtiṭīkā zu ParDhSmṛti, 2, 15.2 266.1]
sāvitryā trivṛtaṃ kuryānnavasūtraṃ tu tadbhavet | [Parāśarasmṛtiṭīkā zu ParDhSmṛti, 2, 15.2 266.2]
bilvāśvatthādiyajñiyavṛkṣasyānyatamasya tu | [Parāśarasmṛtiṭīkā zu ParDhSmṛti, 2, 15.2 267.1]
badhnīyāttatsajīvaṃ tu pitṛbhyo nama ityatha | [Parāśarasmṛtiṭīkā zu ParDhSmṛti, 2, 15.2 267.2]
vyāmaṃ nāvekṣitavyaṃ syāt pitṝṇāṃ tṛptidaṃ hi tat | [Parāśarasmṛtiṭīkā zu ParDhSmṛti, 2, 15.2 268.1]
tristāḍayet karatalaṃ devānāṃ tṛptidaṃ hi tat | [Parāśarasmṛtiṭīkā zu ParDhSmṛti, 2, 15.2 268.2]
savye mṛdaṃ gṛhītvāsmin sthāpayedbhūriti bruvan | [Parāśarasmṛtiṭīkā zu ParDhSmṛti, 2, 15.2 269.1]
patraṃ puṣpaṃ phalaṃ vāpi vyāhṛtībhiḥ pratikṣipet | [Parāśarasmṛtiṭīkā zu ParDhSmṛti, 2, 15.2 269.2]
abhimantryātha bhūragniśceti vṛttatrayaṃ tribhiḥ | [Parāśarasmṛtiṭīkā zu ParDhSmṛti, 2, 15.2 270.1]
haribrahmeśvarebhyaśca praṇamyaivāvadhārayet | [Parāśarasmṛtiṭīkā zu ParDhSmṛti, 2, 15.2 270.2]
iti | [Parāśarasmṛtiṭīkā zu ParDhSmṛti, 2, 15.2 271]
avadhāraṇamantrastu yajñopavītam ityādiḥ | [Parāśarasmṛtiṭīkā zu ParDhSmṛti, 2, 15.2 272]
granthiniyamamāha kātyāyanaḥ | [Parāśarasmṛtiṭīkā zu ParDhSmṛti, 2, 15.2 273.1]
trivṛtaṃ copavītaṃ syāttasyaiko granthiriṣyate | [Parāśarasmṛtiṭīkā zu ParDhSmṛti, 2, 15.2 273.2]
iti | [Parāśarasmṛtiṭīkā zu ParDhSmṛti, 2, 15.2 274]
yajñopavītaparimāṇamāha sa eva | [Parāśarasmṛtiṭīkā zu ParDhSmṛti, 2, 15.2 275.1]
pṛṣṭhavaṃśe ca nābhyāṃ ca dhṛtaṃ yad vindate kaṭim | [Parāśarasmṛtiṭīkā zu ParDhSmṛti, 2, 15.2 275.2]
taddhāryamupavītaṃ syānnātilambaṃ na cocchritam | [Parāśarasmṛtiṭīkā zu ParDhSmṛti, 2, 15.2 275.3]
iti | [Parāśarasmṛtiṭīkā zu ParDhSmṛti, 2, 15.2 276]
devalo 'pi | [Parāśarasmṛtiṭīkā zu ParDhSmṛti, 2, 15.2 277.1]
stanādūrdhvamadho nābherna kartavyaṃ kadācana | [Parāśarasmṛtiṭīkā zu ParDhSmṛti, 2, 15.2 277.2]
iti | [Parāśarasmṛtiṭīkā zu ParDhSmṛti, 2, 15.2 278]
upavītasaṅkhyāmāha bhṛguḥ | [Parāśarasmṛtiṭīkā zu ParDhSmṛti, 2, 15.2 279.1]
upavītaṃ baṭorekaṃ dve tathetarayoḥ smṛte | [Parāśarasmṛtiṭīkā zu ParDhSmṛti, 2, 15.2 279.2]
ekam eva yatīnāṃ syāditi śāstrasya niścayaḥ | [Parāśarasmṛtiṭīkā zu ParDhSmṛti, 2, 15.2 279.3]
iti | [Parāśarasmṛtiṭīkā zu ParDhSmṛti, 2, 15.2 280]
etacca nityābhiprāyam | [Parāśarasmṛtiṭīkā zu ParDhSmṛti, 2, 15.2 281]
bahuṣu kāmaśravaṇāt | [Parāśarasmṛtiṭīkā zu ParDhSmṛti, 2, 15.2 282]
tadāha devalaḥ | [Parāśarasmṛtiṭīkā zu ParDhSmṛti, 2, 15.2 283.1]
bahūni cāyuḥkāmasya | [Parāśarasmṛtiṭīkā zu ParDhSmṛti, 2, 15.2 283.2]
iti | [Parāśarasmṛtiṭīkā zu ParDhSmṛti, 2, 15.2 284]
etadupavītaṃ sadā dhāryam | [Parāśarasmṛtiṭīkā zu ParDhSmṛti, 2, 15.2 285]
tadāha bhṛguḥ | [Parāśarasmṛtiṭīkā zu ParDhSmṛti, 2, 15.2 286.1]
sadopavītinā bhāvyaṃ sadā baddhaśikhena ca | [Parāśarasmṛtiṭīkā zu ParDhSmṛti, 2, 15.2 286.2]
viśikho vyupavītaśca yat karoti na tat kṛtam | [Parāśarasmṛtiṭīkā zu ParDhSmṛti, 2, 15.2 286.3]
mantrapūtaṃ sthitaṃ kāye yasya yajñopavītakam | [Parāśarasmṛtiṭīkā zu ParDhSmṛti, 2, 15.2 287.1]
noddharecca tataḥ prājño yadīcchecchreya ātmanaḥ | [Parāśarasmṛtiṭīkā zu ParDhSmṛti, 2, 15.2 287.2]
sakṛccoddharaṇāttasya prāyaścittī bhaved dvijaḥ | [Parāśarasmṛtiṭīkā zu ParDhSmṛti, 2, 15.2 288.1]
iti | [Parāśarasmṛtiṭīkā zu ParDhSmṛti, 2, 15.2 288.2]
upavīte viśeṣamāha devalaḥ | [Parāśarasmṛtiṭīkā zu ParDhSmṛti, 2, 15.2 289.1]
sūtraṃ salomakaṃ cetsyāttataḥ kṛtvā vilomakam | [Parāśarasmṛtiṭīkā zu ParDhSmṛti, 2, 15.2 289.2]
sāvitryā daśakṛtvo'dbhirmantritābhistadukṣayet | [Parāśarasmṛtiṭīkā zu ParDhSmṛti, 2, 15.2 289.3]
vicchinnaṃ vāpyadho yātaṃ bhuktvā nirmitamutsṛjet | [Parāśarasmṛtiṭīkā zu ParDhSmṛti, 2, 15.2 290.1]
iti | [Parāśarasmṛtiṭīkā zu ParDhSmṛti, 2, 15.2 290.2]
yajñopavītādīnāṃ troṭanādau pratipattimāha manuḥ | [Parāśarasmṛtiṭīkā zu ParDhSmṛti, 2, 15.2 291.1]
mekhalāmajinaṃ daṇḍamupavītaṃ kamaṇḍalum | [Parāśarasmṛtiṭīkā zu ParDhSmṛti, 2, 15.2 291.2]
apsu prāsya vinaṣṭāni gṛhṇītānyāni mantravat | [Parāśarasmṛtiṭīkā zu ParDhSmṛti, 2, 15.2 291.3]
iti | [Parāśarasmṛtiṭīkā zu ParDhSmṛti, 2, 15.2 292]
atha daṇḍādidhāraṇānantaram ādityopasthānaṃ kāryam | [Parāśarasmṛtiṭīkā zu ParDhSmṛti, 2, 15.2 293]
tathāha manuḥ | [Parāśarasmṛtiṭīkā zu ParDhSmṛti, 2, 15.2 294.1]
pratigṛhyepsitaṃ daṇḍamupasthāya ca bhāskaram | [Parāśarasmṛtiṭīkā zu ParDhSmṛti, 2, 15.2 294.2]
pradakṣiṇaṃ parītyāgniṃ caredbhaikṣyaṃ yathāvidhi | [Parāśarasmṛtiṭīkā zu ParDhSmṛti, 2, 15.2 294.3]
iti | [Parāśarasmṛtiṭīkā zu ParDhSmṛti, 2, 15.2 295]
daṇḍagrahaṇāntetikartavyatāyuktam upanayanaṃ prāpya gāyatrīmahāvākyārthabhūtaṃ bhāskaramupasthāya so'hamityevaṃ jñātvā agniṃ paricarya bhaikṣyaṃ caredityarthaḥ | [Parāśarasmṛtiṭīkā zu ParDhSmṛti, 2, 15.2 296]
agniparicaryā manunā darśitā | [Parāśarasmṛtiṭīkā zu ParDhSmṛti, 2, 15.2 297.1]
dūrādāhṛtya samidhaḥ saṃnidadhyād vihāyasi | [Parāśarasmṛtiṭīkā zu ParDhSmṛti, 2, 15.2 297.2]
sāyaṃ prātaśca juhuyāt tābhiragnimatandritaḥ | [Parāśarasmṛtiṭīkā zu ParDhSmṛti, 2, 15.2 297.3]
iti | [Parāśarasmṛtiṭīkā zu ParDhSmṛti, 2, 15.2 298]
vihāyasi antarikṣe sthāpayenna tu bhūmāvityarthaḥ | [Parāśarasmṛtiṭīkā zu ParDhSmṛti, 2, 15.2 299]
samidāharaṇe viśeṣamāha baijavāpaḥ | [Parāśarasmṛtiṭīkā zu ParDhSmṛti, 2, 15.2 300.1]
purāstamayāt prāgudīcīṃ diśaṃ gatvā ahiṃsann araṇyāt samidham āharet | [Parāśarasmṛtiṭīkā zu ParDhSmṛti, 2, 15.2 300.2]
śuṣkā brahmavarcasakāma ārdrāstvannādyakāma ubhayor ubhayakāmaḥ | [Parāśarasmṛtiṭīkā zu ParDhSmṛti, 2, 15.2 300.3]
iti | [Parāśarasmṛtiṭīkā zu ParDhSmṛti, 2, 15.2 301]
samillakṣaṇamāha kātyāyanaḥ | [Parāśarasmṛtiṭīkā zu ParDhSmṛti, 2, 15.2 302.1]
nāṅguṣṭhādadhikā kāryā samit sthūlatayā kvacit | [Parāśarasmṛtiṭīkā zu ParDhSmṛti, 2, 15.2 302.2]
na viyuktā tvacā caiva na sakīṭā na pāṭitā | [Parāśarasmṛtiṭīkā zu ParDhSmṛti, 2, 15.2 302.3]
prādeśānnādhikā nyūnā tathā na syādviśākhikā | [Parāśarasmṛtiṭīkā zu ParDhSmṛti, 2, 15.2 303.1]
na saparṇā nātiyāmā homeṣu tu vijānatā | [Parāśarasmṛtiṭīkā zu ParDhSmṛti, 2, 15.2 303.2]
viśīrṇā vimalā hrasvā vakrā sasuṣirā kṛśā | [Parāśarasmṛtiṭīkā zu ParDhSmṛti, 2, 15.2 304.1]
dīrghā sthūlā guṇairduṣṭā karmasiddhivināśikā | [Parāśarasmṛtiṭīkā zu ParDhSmṛti, 2, 15.2 304.2]
iti | [Parāśarasmṛtiṭīkā zu ParDhSmṛti, 2, 15.2 305]
saminniyama ukto vāyupurāṇe | [Parāśarasmṛtiṭīkā zu ParDhSmṛti, 2, 15.2 306.1]
pālāśyaḥ samidhaḥ kāryāḥ khādiryas tadalābhataḥ | [Parāśarasmṛtiṭīkā zu ParDhSmṛti, 2, 15.2 306.2]
śamīrohitakāśvatthās tadabhāve 'rkavetasau | [Parāśarasmṛtiṭīkā zu ParDhSmṛti, 2, 15.2 306.3]
iti | [Parāśarasmṛtiṭīkā zu ParDhSmṛti, 2, 15.2 307]
agnikāryākaraṇe pratyavāyamāha hārītaḥ | [Parāśarasmṛtiṭīkā zu ParDhSmṛti, 2, 15.2 308.1]
purā jagrāha vai mṛtyurhiṃsayan brahmacāriṇam | [Parāśarasmṛtiṭīkā zu ParDhSmṛti, 2, 15.2 308.2]
agnistaṃ mocayāmāsa tasmāt paricarecca tam | [Parāśarasmṛtiṭīkā zu ParDhSmṛti, 2, 15.2 308.3]
iti | [Parāśarasmṛtiṭīkā zu ParDhSmṛti, 2, 15.2 309]
bhikṣācaryāprakāramāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 310.1]
brāhmaṇeṣu caredbhaikṣyam anindyeṣv ātmavṛttaye | [Parāśarasmṛtiṭīkā zu ParDhSmṛti, 2, 15.2 310.2]
ādimadhyāvasāneṣu bhavacchabdopalakṣitā | [Parāśarasmṛtiṭīkā zu ParDhSmṛti, 2, 15.2 310.3]
brāhmaṇakṣatriyaviśāṃ bhaikṣyacaryā yathākramam | [Parāśarasmṛtiṭīkā zu ParDhSmṛti, 2, 15.2 311.1]
iti | [Parāśarasmṛtiṭīkā zu ParDhSmṛti, 2, 15.2 311.2]
brāhmaṇeṣviti svasvajātīyopalakṣaṇam | [Parāśarasmṛtiṭīkā zu ParDhSmṛti, 2, 15.2 312]
ata eva vyāsaḥ | [Parāśarasmṛtiṭīkā zu ParDhSmṛti, 2, 15.2 313.1]
brāhmaṇakṣatriyaviśaś careyur bhaikṣyamanvaham | [Parāśarasmṛtiṭīkā zu ParDhSmṛti, 2, 15.2 313.2]
sajātīyagṛheṣveva sārvavarṇikameva vā | [Parāśarasmṛtiṭīkā zu ParDhSmṛti, 2, 15.2 313.3]
iti | [Parāśarasmṛtiṭīkā zu ParDhSmṛti, 2, 15.2 314]
sārvavarṇikatvam āpadviṣayam | [Parāśarasmṛtiṭīkā zu ParDhSmṛti, 2, 15.2 315]
ata eva bhaviṣyatpurāṇe darśitam | [Parāśarasmṛtiṭīkā zu ParDhSmṛti, 2, 15.2 316.1]
caturvarṇaṃ caredbhaikṣyamalābhe kurunandana | [Parāśarasmṛtiṭīkā zu ParDhSmṛti, 2, 15.2 316.2]
iti | [Parāśarasmṛtiṭīkā zu ParDhSmṛti, 2, 15.2 317]
āpadyapi na śūdrāt pakvaṃ gṛhṇīyāt | [Parāśarasmṛtiṭīkā zu ParDhSmṛti, 2, 15.2 318]
tadāhāṅgirāḥ | [Parāśarasmṛtiṭīkā zu ParDhSmṛti, 2, 15.2 319.1]
āmam evādadītāntyād avṛttāvaikarātrikam | [Parāśarasmṛtiṭīkā zu ParDhSmṛti, 2, 15.2 319.2]
āmaṃ pūyati saṃsāre dharmyaṃ tebhyaḥ pratiṣṭhitam | [Parāśarasmṛtiṭīkā zu ParDhSmṛti, 2, 15.2 320]
tasmādāmaṃ grahītavyaṃ śūdrād apyaṅgirābravīt | [Parāśarasmṛtiṭīkā zu ParDhSmṛti, 2, 15.2 321.1]
iti | [Parāśarasmṛtiṭīkā zu ParDhSmṛti, 2, 15.2 321.2]
anāpadi svajātīyeṣvapi praśasteṣveva bhaikṣyamācaret | [Parāśarasmṛtiṭīkā zu ParDhSmṛti, 2, 15.2 322]
tadāha manuḥ | [Parāśarasmṛtiṭīkā zu ParDhSmṛti, 2, 15.2 323.1]
vedayajñair ahīnānāṃ praśastānāṃ svakarmasu | [Parāśarasmṛtiṭīkā zu ParDhSmṛti, 2, 15.2 323.2]
brahmacāryāharedbhaikṣyaṃ gṛhebhyaḥ prayato'nvaham | [Parāśarasmṛtiṭīkā zu ParDhSmṛti, 2, 15.2 323.3]
iti | [Parāśarasmṛtiṭīkā zu ParDhSmṛti, 2, 15.2 324]
ādimadhyāvasāneṣu iti | [Parāśarasmṛtiṭīkā zu ParDhSmṛti, 2, 15.2 325]
ayamarthaḥ bhikṣāpravartanāvākye varṇakrameṇa ādimadhyāvasāneṣu bhavacchabdaḥ prayojyaḥ | [Parāśarasmṛtiṭīkā zu ParDhSmṛti, 2, 15.2 326]
tathā ca manuḥ | [Parāśarasmṛtiṭīkā zu ParDhSmṛti, 2, 15.2 327.1]
bhavatpūrvaṃ caredbhaikṣyamupanīto dvijottamaḥ | [Parāśarasmṛtiṭīkā zu ParDhSmṛti, 2, 15.2 327.2]
bhavanmadhyaṃ tu rājanyo vaiśyastu bhavaduttaram | [Parāśarasmṛtiṭīkā zu ParDhSmṛti, 2, 15.2 327.3]
iti | [Parāśarasmṛtiṭīkā zu ParDhSmṛti, 2, 15.2 328]
ukteṣu keṣucidapavādamāha sa eva | [Parāśarasmṛtiṭīkā zu ParDhSmṛti, 2, 15.2 329.1]
gurau kule na bhikṣeta na jñātikulabandhuṣu | [Parāśarasmṛtiṭīkā zu ParDhSmṛti, 2, 15.2 329.2]
alābhe tvanyagehānāṃ pūrvaṃ pūrvaṃ parityajet | [Parāśarasmṛtiṭīkā zu ParDhSmṛti, 2, 15.2 329.3]
sarvaṃ vāpi caredgrāmaṃ pūrvoktānām asaṃbhave | [Parāśarasmṛtiṭīkā zu ParDhSmṛti, 2, 15.2 330.1]
niyamya prayato vācamabhiśastāṃstu varjayet | [Parāśarasmṛtiṭīkā zu ParDhSmṛti, 2, 15.2 330.2]
iti | [Parāśarasmṛtiṭīkā zu ParDhSmṛti, 2, 15.2 331]
yattu | [Parāśarasmṛtiṭīkā zu ParDhSmṛti, 2, 15.2 332.1]
mātaraṃ vā svasāraṃ vā māturvā bhaginīṃ nijām | [Parāśarasmṛtiṭīkā zu ParDhSmṛti, 2, 15.2 332.2]
bhikṣeta bhikṣāṃ prathamaṃ yā cainaṃ na vimānayet | [Parāśarasmṛtiṭīkā zu ParDhSmṛti, 2, 15.2 332.3]
iti tadupanayanāṅgabhikṣāviṣayam | [Parāśarasmṛtiṭīkā zu ParDhSmṛti, 2, 15.2 333]
tacca bhaikṣyaṃ bhojanaparyāptam āhartavyam | [Parāśarasmṛtiṭīkā zu ParDhSmṛti, 2, 15.2 334]
anyathā doṣaśravaṇāt | [Parāśarasmṛtiṭīkā zu ParDhSmṛti, 2, 15.2 335]
tadāha yamaḥ | [Parāśarasmṛtiṭīkā zu ParDhSmṛti, 2, 15.2 336.1]
āhāramātrād adhikaṃ na kvacidbhaikṣyamāharet | [Parāśarasmṛtiṭīkā zu ParDhSmṛti, 2, 15.2 336.2]
yujyate steyadoṣeṇa kāmato'dhikamāharan | [Parāśarasmṛtiṭīkā zu ParDhSmṛti, 2, 15.2 336.3]
iti | [Parāśarasmṛtiṭīkā zu ParDhSmṛti, 2, 15.2 337]
tacca bhaikṣyaṃ gurvanujñāpuraḥsaraṃ bhoktavyam | [Parāśarasmṛtiṭīkā zu ParDhSmṛti, 2, 15.2 338]
tadāhatur manuyamau | [Parāśarasmṛtiṭīkā zu ParDhSmṛti, 2, 15.2 339.1]
samāhṛtya tu tadbhaikṣyaṃ yāvadarthamamāyayā | [Parāśarasmṛtiṭīkā zu ParDhSmṛti, 2, 15.2 339.2]
nivedya gurave 'śnīyād ācamya prāṅmukhaḥ śuciḥ | [Parāśarasmṛtiṭīkā zu ParDhSmṛti, 2, 15.2 339.3]
iti | [Parāśarasmṛtiṭīkā zu ParDhSmṛti, 2, 15.2 340]
gurvasannidhau tadbhāryādibhyo nivedayet | [Parāśarasmṛtiṭīkā zu ParDhSmṛti, 2, 15.2 341]
tadāha gautamaḥ | [Parāśarasmṛtiṭīkā zu ParDhSmṛti, 2, 15.2 342.1]
nivedya gurave'nujñāto bhuñjati | [Parāśarasmṛtiṭīkā zu ParDhSmṛti, 2, 15.2 342.2]
asannidhau tadbhāryāputrasabrahmacāribhyaḥ | [Parāśarasmṛtiṭīkā zu ParDhSmṛti, 2, 15.2 342.3]
iti | [Parāśarasmṛtiṭīkā zu ParDhSmṛti, 2, 15.2 343]
gurvanujñātaṃ bhaikṣyaṃ satkṛtya bhuñjīta | [Parāśarasmṛtiṭīkā zu ParDhSmṛti, 2, 15.2 344]
tadāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 345.1]
kṛtāgnikāryo bhuñjīta vāgyato gurvanujñayā | [Parāśarasmṛtiṭīkā zu ParDhSmṛti, 2, 15.2 345.2]
āpośanakriyāpūrvaṃ satkṛtyānnamakutsayan | [Parāśarasmṛtiṭīkā zu ParDhSmṛti, 2, 15.2 345.3]
iti | [Parāśarasmṛtiṭīkā zu ParDhSmṛti, 2, 15.2 346]
satkāraśca hārītena darśitaḥ | [Parāśarasmṛtiṭīkā zu ParDhSmṛti, 2, 15.2 347.1]
bhaikṣyamavekṣitaṃ paryagnikṛtam ādityadarśitaṃ gurave niveditam anujñātam amṛtasaṃmitaṃ prāhuḥ | [Parāśarasmṛtiṭīkā zu ParDhSmṛti, 2, 15.2 347.2]
yadaśnāti brahmacārī brahmasiddhimavāpnoti | [Parāśarasmṛtiṭīkā zu ParDhSmṛti, 2, 15.2 347.3]
iti | [Parāśarasmṛtiṭīkā zu ParDhSmṛti, 2, 15.2 347.4]
gautamo 'pi | [Parāśarasmṛtiṭīkā zu ParDhSmṛti, 2, 15.2 348.1]
sāyaṃ prātastvannam abhipūjitam anindan bhuñjīta | [Parāśarasmṛtiṭīkā zu ParDhSmṛti, 2, 15.2 348.2]
iti | [Parāśarasmṛtiṭīkā zu ParDhSmṛti, 2, 15.2 349]
ekānnaniṣedhamāha manuḥ | [Parāśarasmṛtiṭīkā zu ParDhSmṛti, 2, 15.2 350]
bhaikṣyeṇa vartayennityaṃ naikānnādī bhaved vratī | [Parāśarasmṛtiṭīkā zu ParDhSmṛti, 2, 15.2 350.1]
bhaikṣyeṇa vratino vṛttirupavāsasamā smṛtā | [Parāśarasmṛtiṭīkā zu ParDhSmṛti, 2, 15.2 350.2]
vratavad devadaivatye pitrye karmaṇyatharṣivat | [Parāśarasmṛtiṭīkā zu ParDhSmṛti, 2, 15.2 351.1]
kāmam abhyarthito'śnīyāt vratamasya na lupyate | [Parāśarasmṛtiṭīkā zu ParDhSmṛti, 2, 15.2 351.2]
iti | [Parāśarasmṛtiṭīkā zu ParDhSmṛti, 2, 15.2 352]
akaraṇe pratyavāyam āha sa eva | [Parāśarasmṛtiṭīkā zu ParDhSmṛti, 2, 15.2 353.1]
akṛtvā bhaikṣyacaraṇam asamidhya ca pāvakam | [Parāśarasmṛtiṭīkā zu ParDhSmṛti, 2, 15.2 353.2]
anāturaḥ saptarātramavakīrṇivrataṃ caret | [Parāśarasmṛtiṭīkā zu ParDhSmṛti, 2, 15.2 353.3]
iti | [Parāśarasmṛtiṭīkā zu ParDhSmṛti, 2, 15.2 354]
upanītasya niyamamāha yamaḥ | [Parāśarasmṛtiṭīkā zu ParDhSmṛti, 2, 15.2 355.1]
daṇḍaṃ kamaṇḍaluṃ vedaṃ mauñjīṃ ca raśanāṃ tathā | [Parāśarasmṛtiṭīkā zu ParDhSmṛti, 2, 15.2 355.2]
dhārayedbrahmacaryaṃ ca bhikṣānnāśī gurau vasan | [Parāśarasmṛtiṭīkā zu ParDhSmṛti, 2, 15.2 355.3]
iti | [Parāśarasmṛtiṭīkā zu ParDhSmṛti, 2, 15.2 356]
vedo darbhamuṣṭiḥ | [Parāśarasmṛtiṭīkā zu ParDhSmṛti, 2, 15.2 357]
gurau gurugṛhe ityarthaḥ | [Parāśarasmṛtiṭīkā zu ParDhSmṛti, 2, 15.2 358]
yamaḥ | [Parāśarasmṛtiṭīkā zu ParDhSmṛti, 2, 15.2 359.1]
mekhalām ajinaṃ daṇḍamupavītaṃ ca nityaśaḥ | [Parāśarasmṛtiṭīkā zu ParDhSmṛti, 2, 15.2 359.2]
kaupīnaṃ kaṭisūtraṃ ca brahmacārī ca dhārayet | [Parāśarasmṛtiṭīkā zu ParDhSmṛti, 2, 15.2 359.3]
iti | [Parāśarasmṛtiṭīkā zu ParDhSmṛti, 2, 15.2 360]
manuḥ | [Parāśarasmṛtiṭīkā zu ParDhSmṛti, 2, 15.2 361.1]
agnīndhanaṃ bhaikṣyacaryāmadhaḥśayyāṃ gurorhitam | [Parāśarasmṛtiṭīkā zu ParDhSmṛti, 2, 15.2 361.2]
ā samāvartanāt kuryāt kṛtopanayano dvijaḥ | [Parāśarasmṛtiṭīkā zu ParDhSmṛti, 2, 15.2 361.3]
iti | [Parāśarasmṛtiṭīkā zu ParDhSmṛti, 2, 15.2 362]
sumanturapi | [Parāśarasmṛtiṭīkā zu ParDhSmṛti, 2, 15.2 363]
brahmacaryaṃ tapo bhaikṣyaṃ sandhyayoragnikarma ca | [Parāśarasmṛtiṭīkā zu ParDhSmṛti, 2, 15.2 363.1]
svādhyāyaṃ guruvṛttiśca caryeyaṃ brahmacāriṇaḥ | [Parāśarasmṛtiṭīkā zu ParDhSmṛti, 2, 15.2 363.2]
iti | [Parāśarasmṛtiṭīkā zu ParDhSmṛti, 2, 15.2 364]
guruvṛttiprakāramāha vyāsaḥ | [Parāśarasmṛtiṭīkā zu ParDhSmṛti, 2, 15.2 365.1]
jaghanyaśāyī pūrvaṃ syādutthāyī guruveśmani | [Parāśarasmṛtiṭīkā zu ParDhSmṛti, 2, 15.2 365.2]
yacca śiṣyeṇa kartavyaṃ yacca dāsena vā punaḥ | [Parāśarasmṛtiṭīkā zu ParDhSmṛti, 2, 15.2 365.3]
kṛtam ityeva tat sarvaṃ kṛtvā tiṣṭhettu pārśvataḥ | [Parāśarasmṛtiṭīkā zu ParDhSmṛti, 2, 15.2 366.1]
kiṅkaraḥ sarvakārī ca sarvakarmasu kovidaḥ | [Parāśarasmṛtiṭīkā zu ParDhSmṛti, 2, 15.2 366.2]
abhuktavati nāśnīyād apītavati no pibet | [Parāśarasmṛtiṭīkā zu ParDhSmṛti, 2, 15.2 367.1]
na tiṣṭhati tathāsīta nāsupte prasvapet tathā | [Parāśarasmṛtiṭīkā zu ParDhSmṛti, 2, 15.2 367.2]
iti | [Parāśarasmṛtiṭīkā zu ParDhSmṛti, 2, 15.2 368]
viśvāmitraḥ | [Parāśarasmṛtiṭīkā zu ParDhSmṛti, 2, 15.2 369.1]
tadbhāryāputrayoścaiva vṛddhānāṃ dharmaśālinām | [Parāśarasmṛtiṭīkā zu ParDhSmṛti, 2, 15.2 369.2]
śuśrūṣā sarvadā kāryā praṇāmādibhireva ca | [Parāśarasmṛtiṭīkā zu ParDhSmṛti, 2, 15.2 369.3]
iti | [Parāśarasmṛtiṭīkā zu ParDhSmṛti, 2, 15.2 370]
varjyānāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 371.1]
madhumāṃsāñjanocchiṣṭaśuktastrīprāṇihiṃsanam | [Parāśarasmṛtiṭīkā zu ParDhSmṛti, 2, 15.2 371.2]
bhāskarālokanāślīlaparīvādādi varjayet | [Parāśarasmṛtiṭīkā zu ParDhSmṛti, 2, 15.2 371.3]
iti | [Parāśarasmṛtiṭīkā zu ParDhSmṛti, 2, 15.2 372]
manurapi | [Parāśarasmṛtiṭīkā zu ParDhSmṛti, 2, 15.2 373.1]
varjayenmadhu māṃsaṃ ca gandhaṃ mālyaṃ rasān striyaḥ | [Parāśarasmṛtiṭīkā zu ParDhSmṛti, 2, 15.2 373.2]
śuktāni yāni sarvāṇi prāṇināṃ caiva hiṃsanam | [Parāśarasmṛtiṭīkā zu ParDhSmṛti, 2, 15.2 373.3]
abhyaṅgamañjanaṃ cākṣṇor upānacchatradhāraṇam | [Parāśarasmṛtiṭīkā zu ParDhSmṛti, 2, 15.2 374.1]
kāmaṃ krodhaṃ ca lobhaṃ ca nartanaṃ gītavādanam | [Parāśarasmṛtiṭīkā zu ParDhSmṛti, 2, 15.2 374.2]
dyūtaṃ ca janavādaṃ ca parīvādaṃ tathānṛtam | [Parāśarasmṛtiṭīkā zu ParDhSmṛti, 2, 15.2 375.1]
strīṇāṃ ca prekṣaṇālambhamupaghātaṃ parasya ca | [Parāśarasmṛtiṭīkā zu ParDhSmṛti, 2, 15.2 375.2]
ekaḥ śayīta sarvatra na retaḥ skandayet kvacit | [Parāśarasmṛtiṭīkā zu ParDhSmṛti, 2, 15.2 376]
iti | [Parāśarasmṛtiṭīkā zu ParDhSmṛti, 2, 15.2 377]
yamaḥ | [Parāśarasmṛtiṭīkā zu ParDhSmṛti, 2, 15.2 378.1]
khaṭvāsanaṃ ca śayanaṃ varjayeddantadhāvanam | [Parāśarasmṛtiṭīkā zu ParDhSmṛti, 2, 15.2 378.2]
svapedekaḥ kuśeṣveva na retaḥ skandayet śuciḥ | [Parāśarasmṛtiṭīkā zu ParDhSmṛti, 2, 15.2 378.3]
iti | [Parāśarasmṛtiṭīkā zu ParDhSmṛti, 2, 15.2 379]
kūrmapurāṇe | [Parāśarasmṛtiṭīkā zu ParDhSmṛti, 2, 15.2 380.1]
nādarśaṃ vai samīkṣeta nācared dantadhāvanam | [Parāśarasmṛtiṭīkā zu ParDhSmṛti, 2, 15.2 380.2]
gurūcchiṣṭaṃ bheṣajārthaṃ prayuñjīta na kāmataḥ | [Parāśarasmṛtiṭīkā zu ParDhSmṛti, 2, 15.2 380.3]
iti | [Parāśarasmṛtiṭīkā zu ParDhSmṛti, 2, 15.2 381]
āpastambo 'pi | [Parāśarasmṛtiṭīkā zu ParDhSmṛti, 2, 15.2 382.1]
piturjyeṣṭhasya ca bhrāturucchiṣṭaṃ bhoktavyam | [Parāśarasmṛtiṭīkā zu ParDhSmṛti, 2, 15.2 382.2]
iti | [Parāśarasmṛtiṭīkā zu ParDhSmṛti, 2, 15.2 383]
guruputrādyucchiṣṭaṃ tu na bhoktavyam | [Parāśarasmṛtiṭīkā zu ParDhSmṛti, 2, 15.2 384]
tadāha manuḥ | [Parāśarasmṛtiṭīkā zu ParDhSmṛti, 2, 15.2 385.1]
utsādanaṃ ca gātrāṇāṃ snāpanocchiṣṭabhojane | [Parāśarasmṛtiṭīkā zu ParDhSmṛti, 2, 15.2 385.2]
na kuryād guruputrasya pādayoścāvanejanam | [Parāśarasmṛtiṭīkā zu ParDhSmṛti, 2, 15.2 385.3]
abhyañjanaṃ snāpanaṃ ca gātrotsādanameva ca | [Parāśarasmṛtiṭīkā zu ParDhSmṛti, 2, 15.2 386.1]
gurupatnyā na kāryāṇi keśānāṃ ca prasādhanam | [Parāśarasmṛtiṭīkā zu ParDhSmṛti, 2, 15.2 386.2]
iti | [Parāśarasmṛtiṭīkā zu ParDhSmṛti, 2, 15.2 387]
brahmacaryakālāvadhim āha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 388.1]
prativedaṃ brahmacaryaṃ dvādaśābdāni pañca vā | [Parāśarasmṛtiṭīkā zu ParDhSmṛti, 2, 15.2 388.2]
grahaṇāntikam ityeke keśāntaścaiva ṣoḍaśe | [Parāśarasmṛtiṭīkā zu ParDhSmṛti, 2, 15.2 388.3]
iti | [Parāśarasmṛtiṭīkā zu ParDhSmṛti, 2, 15.2 389]
keśāntaḥ godānākhyaṃ karma | [Parāśarasmṛtiṭīkā zu ParDhSmṛti, 2, 15.2 390]
tacca ṣoḍaśe varṣe kāryam | [Parāśarasmṛtiṭīkā zu ParDhSmṛti, 2, 15.2 391]
tadāha manuḥ | [Parāśarasmṛtiṭīkā zu ParDhSmṛti, 2, 15.2 392.1]
keśāntaḥ ṣoḍaśe varṣe brāhmaṇasya vidhīyate | [Parāśarasmṛtiṭīkā zu ParDhSmṛti, 2, 15.2 392.2]
rājanyabandhordvāviṃśe vaiśyasya dvyadhike tataḥ | [Parāśarasmṛtiṭīkā zu ParDhSmṛti, 2, 15.2 392.3]
iti | [Parāśarasmṛtiṭīkā zu ParDhSmṛti, 2, 15.2 393]
yamaḥ | [Parāśarasmṛtiṭīkā zu ParDhSmṛti, 2, 15.2 394.1]
vased dvādaśa varṣāṇi caturviṃśatim eva vā | [Parāśarasmṛtiṭīkā zu ParDhSmṛti, 2, 15.2 394.2]
ṣaṭtriṃśataṃ vā varṣāṇi prativedaṃ vrataṃ caret | [Parāśarasmṛtiṭīkā zu ParDhSmṛti, 2, 15.2 394.3]
iti | [Parāśarasmṛtiṭīkā zu ParDhSmṛti, 2, 15.2 395]
etat trivedagrahaṇābhiprāyam | [Parāśarasmṛtiṭīkā zu ParDhSmṛti, 2, 15.2 396]
ata eva manuḥ | [Parāśarasmṛtiṭīkā zu ParDhSmṛti, 2, 15.2 397.1]
ṣaṭtriṃśadābdikaṃ caryaṃ gurau traivedikaṃ vratam | [Parāśarasmṛtiṭīkā zu ParDhSmṛti, 2, 15.2 397.2]
tadardhikaṃ pādikaṃ vā grahaṇāntikameva vā | [Parāśarasmṛtiṭīkā zu ParDhSmṛti, 2, 15.2 397.3]
iti | [Parāśarasmṛtiṭīkā zu ParDhSmṛti, 2, 15.2 398]
evam uktalakṣaṇo brahmacārī dvividhaḥ | [Parāśarasmṛtiṭīkā zu ParDhSmṛti, 2, 15.2 399]
upakurvāṇako naiṣṭhikaśca | [Parāśarasmṛtiṭīkā zu ParDhSmṛti, 2, 15.2 400]
upakurvāṇakasyoktā dharmāḥ | [Parāśarasmṛtiṭīkā zu ParDhSmṛti, 2, 15.2 401]
naiṣṭhikasyocyante | [Parāśarasmṛtiṭīkā zu ParDhSmṛti, 2, 15.2 402]
tatrāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 403.1]
naiṣṭhiko brahmacārī tu vasedācāryasannidhau | [Parāśarasmṛtiṭīkā zu ParDhSmṛti, 2, 15.2 403.2]
tadabhāve 'sya tanaye patnyāṃ vaiśvānare 'pi vā | [Parāśarasmṛtiṭīkā zu ParDhSmṛti, 2, 15.2 403.3]
iti | [Parāśarasmṛtiṭīkā zu ParDhSmṛti, 2, 15.2 404]
manurapi | [Parāśarasmṛtiṭīkā zu ParDhSmṛti, 2, 15.2 405.1]
yadi tvātyantiko vāso rocetāsya guroḥ kule | [Parāśarasmṛtiṭīkā zu ParDhSmṛti, 2, 15.2 405.2]
yuktaḥ paricaredenam ā śarīravimokṣaṇāt | [Parāśarasmṛtiṭīkā zu ParDhSmṛti, 2, 15.2 405.3]
ācārye tu khalu prete guruputre guṇānvite | [Parāśarasmṛtiṭīkā zu ParDhSmṛti, 2, 15.2 406.1]
gurudāre sapiṇḍe vā guruvadvṛttimācaret | [Parāśarasmṛtiṭīkā zu ParDhSmṛti, 2, 15.2 406.2]
eteṣvavidyamāneṣu sthānāsanavihāravān | [Parāśarasmṛtiṭīkā zu ParDhSmṛti, 2, 15.2 407.1]
prayuñjāno'gniśuśrūṣāṃ sādhayeddehamātmanaḥ | [Parāśarasmṛtiṭīkā zu ParDhSmṛti, 2, 15.2 407.2]
iti | [Parāśarasmṛtiṭīkā zu ParDhSmṛti, 2, 15.2 408]
etacca sadvṛttabrāhmaṇagurvādiviṣayam | [Parāśarasmṛtiṭīkā zu ParDhSmṛti, 2, 15.2 409]
anyathā doṣaḥ | [Parāśarasmṛtiṭīkā zu ParDhSmṛti, 2, 15.2 410]
taduktaṃ tenaiva | [Parāśarasmṛtiṭīkā zu ParDhSmṛti, 2, 15.2 411.1]
nābrāhmaṇe gurau śiṣyo vāsamātyantikaṃ vaset | [Parāśarasmṛtiṭīkā zu ParDhSmṛti, 2, 15.2 411.2]
brāhmaṇe cānanūcāne kāṅkṣan gatimanuttamām | [Parāśarasmṛtiṭīkā zu ParDhSmṛti, 2, 15.2 411.3]
iti | [Parāśarasmṛtiṭīkā zu ParDhSmṛti, 2, 15.2 412]
vasiṣṭho 'pi | [Parāśarasmṛtiṭīkā zu ParDhSmṛti, 2, 15.2 413.1]
brahmacāryācāryaṃ paricared ā śarīravimokṣaṇāt | [Parāśarasmṛtiṭīkā zu ParDhSmṛti, 2, 15.2 413.2]
ācārye ca śete 'gniṃ paricaret | [Parāśarasmṛtiṭīkā zu ParDhSmṛti, 2, 15.2 413.3]
saṃyatavāk | [Parāśarasmṛtiṭīkā zu ParDhSmṛti, 2, 15.2 413.4]
caturthaṣaṣṭhāṣṭamakālabhojī | [Parāśarasmṛtiṭīkā zu ParDhSmṛti, 2, 15.2 413.5]
bhaikṣyam ācaret | [Parāśarasmṛtiṭīkā zu ParDhSmṛti, 2, 15.2 413.6]
gurvadhīnaḥ | [Parāśarasmṛtiṭīkā zu ParDhSmṛti, 2, 15.2 413.7]
jaṭilaḥ śikhājaṭo vā | [Parāśarasmṛtiṭīkā zu ParDhSmṛti, 2, 15.2 413.8]
guruṃ gacchantamanugacchannāsīnaṃ cettiṣṭhan śayānaṃ ced āsīna upāsīta | [Parāśarasmṛtiṭīkā zu ParDhSmṛti, 2, 15.2 413.9]
āhūtādhyāyī | [Parāśarasmṛtiṭīkā zu ParDhSmṛti, 2, 15.2 413.10]
sarvaṃ labdhaṃ nivedya tadanujñayā bhuñjati | [Parāśarasmṛtiṭīkā zu ParDhSmṛti, 2, 15.2 413.11]
khaṭvāśayanadantadhāvanaprakṣālanāñjanābhyañjanopānacchatravarjī | [Parāśarasmṛtiṭīkā zu ParDhSmṛti, 2, 15.2 413.12]
sthānāsanaśīlaḥ trir ahno'bhyupeyād apaḥ | [Parāśarasmṛtiṭīkā zu ParDhSmṛti, 2, 15.2 413.13]
iti | [Parāśarasmṛtiṭīkā zu ParDhSmṛti, 2, 15.2 413.14]
ahani triṣavaṇasnāyī syādityarthaḥ | [Parāśarasmṛtiṭīkā zu ParDhSmṛti, 2, 15.2 414]
agniparicaryā hārītaśaṅkhalikhitayamair nirūpitā | [Parāśarasmṛtiṭīkā zu ParDhSmṛti, 2, 15.2 415.1]
yajñiyāḥ samidha āhṛtya saṃmārjanopalepanodbodhanasamūhanasamindhanaparyagnikaraṇaparikramaṇopasthānahomastotranamaskārādibhir agniṃ paricaret | [Parāśarasmṛtiṭīkā zu ParDhSmṛti, 2, 15.2 415.2]
nāgnimadhitiṣṭhet | [Parāśarasmṛtiṭīkā zu ParDhSmṛti, 2, 15.2 415.3]
na padbhyāṃ karṣet | [Parāśarasmṛtiṭīkā zu ParDhSmṛti, 2, 15.2 415.4]
na mukhenopadhamet | [Parāśarasmṛtiṭīkā zu ParDhSmṛti, 2, 15.2 415.5]
nāpaś cāgniṃ ca yugapaddhārayet | [Parāśarasmṛtiṭīkā zu ParDhSmṛti, 2, 15.2 415.6]
nājīrṇabhukto nocchiṣṭo vābhyādadhyāt | [Parāśarasmṛtiṭīkā zu ParDhSmṛti, 2, 15.2 415.7]
vividhairhavirviśeṣair āgneyair aharahar agniṃ samindhet | [Parāśarasmṛtiṭīkā zu ParDhSmṛti, 2, 15.2 415.8]
āmantrya gacchet | [Parāśarasmṛtiṭīkā zu ParDhSmṛti, 2, 15.2 415.9]
āhṛtya nivedayet tanmanāḥ | [Parāśarasmṛtiṭīkā zu ParDhSmṛti, 2, 15.2 415.10]
śarīroparamānte brahmaṇaḥ sāyujyaṃ gacchati | [Parāśarasmṛtiṭīkā zu ParDhSmṛti, 2, 15.2 415.11]
iti | [Parāśarasmṛtiṭīkā zu ParDhSmṛti, 2, 15.2 415.12]
evaṃ kurvataḥ phalamāha yājñavalkyaḥ | [Parāśarasmṛtiṭīkā zu ParDhSmṛti, 2, 15.2 416.1]
anena vidhinā dehaṃ sādayan vijitendriyaḥ | [Parāśarasmṛtiṭīkā zu ParDhSmṛti, 2, 15.2 416.2]
brahmalokamavāpnoti na ceha jāyate punaḥ | [Parāśarasmṛtiṭīkā zu ParDhSmṛti, 2, 15.2 416.3]
iti | [Parāśarasmṛtiṭīkā zu ParDhSmṛti, 2, 15.2 417]
manurapi | [Parāśarasmṛtiṭīkā zu ParDhSmṛti, 2, 15.2 418.1]
ā samāpteḥ śarīrasya yastu śuśrūṣate gurum | [Parāśarasmṛtiṭīkā zu ParDhSmṛti, 2, 15.2 418.2]
sa gacchatyañjasā vipro brahmaṇaḥ sadma śāśvatam | [Parāśarasmṛtiṭīkā zu ParDhSmṛti, 2, 15.2 418.3]
iti | [Parāśarasmṛtiṭīkā zu ParDhSmṛti, 2, 15.2 419]
nanu naiṣṭhikabrahmacaryāṅgīkāre gārhasthyaṃ nirviṣayaṃ syāt | [Parāśarasmṛtiṭīkā zu ParDhSmṛti, 2, 15.2 420]
tanna | [Parāśarasmṛtiṭīkā zu ParDhSmṛti, 2, 15.2 421]
gārhasthyasya rāgiviṣayatvāt | [Parāśarasmṛtiṭīkā zu ParDhSmṛti, 2, 15.2 422]
tadāha jābāliḥ | [Parāśarasmṛtiṭīkā zu ParDhSmṛti, 2, 15.2 423.1]
yadi gṛhameva kāmayettadā yāvajjīvam agnihotraṃ juhuyāt | [Parāśarasmṛtiṭīkā zu ParDhSmṛti, 2, 15.2 423.2]
iti | [Parāśarasmṛtiṭīkā zu ParDhSmṛti, 2, 15.2 424]
atra kecit naiṣṭhikabrahmacaryaṃ kubjādiviṣayaṃ manvānā gārhasthyasya taditaraviṣayatāmāhuḥ | [Parāśarasmṛtiṭīkā zu ParDhSmṛti, 2, 15.2 425]
udāharanti ca tatra viṣṇuvacanam | [Parāśarasmṛtiṭīkā zu ParDhSmṛti, 2, 15.2 426.1]
kubjavāmanajātyandhaklībapaṅgvārtarogiṇām | [Parāśarasmṛtiṭīkā zu ParDhSmṛti, 2, 15.2 426.2]
vratacaryā bhavetteṣāṃ yāvajjīvam asaṃśayam | [Parāśarasmṛtiṭīkā zu ParDhSmṛti, 2, 15.2 426.3]
iti | [Parāśarasmṛtiṭīkā zu ParDhSmṛti, 2, 15.2 427]
tanna | [Parāśarasmṛtiṭīkā zu ParDhSmṛti, 2, 15.2 428]
naiṣṭhikabrahmacaryasya kubjādiṣveva niyatatve samarthaṃ pratyaicchikatvam ucyamānaṃ virudhyeta | [Parāśarasmṛtiṭīkā zu ParDhSmṛti, 2, 15.2 429]
aicchikatvaṃ ca vasiṣṭhena darśitam | [Parāśarasmṛtiṭīkā zu ParDhSmṛti, 2, 15.2 430.1]
catvāra āśramāḥ brahmacārigṛhasthavānaprasthaparivrājakāḥ | [Parāśarasmṛtiṭīkā zu ParDhSmṛti, 2, 15.2 430.2]
teṣāṃ vedam adhītya vedau vedān vāviśīrṇabrahmacaryo yamicchettamāvaset | [Parāśarasmṛtiṭīkā zu ParDhSmṛti, 2, 15.2 430.3]
iti | [Parāśarasmṛtiṭīkā zu ParDhSmṛti, 2, 15.2 431]
bhaviṣyatpurāṇe 'pi | [Parāśarasmṛtiṭīkā zu ParDhSmṛti, 2, 15.2 432.1]
gārhasthyamicchan bhūpāla kuryāddāraparigraham | [Parāśarasmṛtiṭīkā zu ParDhSmṛti, 2, 15.2 432.2]
brahmacaryeṇa vā kālaṃ nayet saṅkalpapūrvakam | [Parāśarasmṛtiṭīkā zu ParDhSmṛti, 2, 15.2 432.3]
vaikhānaso vāpi bhavet parivrāḍatha vecchayā | [Parāśarasmṛtiṭīkā zu ParDhSmṛti, 2, 15.2 433]
iti | [Parāśarasmṛtiṭīkā zu ParDhSmṛti, 2, 15.2 434]
tasmāt rāgiviṣayatvenaiva gārhasthyaṃ vyavasthāpanīyam iti | [Parāśarasmṛtiṭīkā zu ParDhSmṛti, 2, 15.2 435]
iti brahmacāriprakaraṇam | [Parāśarasmṛtiṭīkā zu ParDhSmṛti, 2, 15.2 436]
atha gṛhasthāśramaṃ nirūpayituṃ tadadhikārahetu snānam ādau nirūpyate | [Parāśarasmṛtiṭīkā zu ParDhSmṛti, 2, 15.2 437]
tatra yājñavalkyaḥ | [Parāśarasmṛtiṭīkā zu ParDhSmṛti, 2, 15.2 438.1]
gurave tu varaṃ dattvā snāyīta tadanujñayā | [Parāśarasmṛtiṭīkā zu ParDhSmṛti, 2, 15.2 438.2]
vedaṃ vratāni vā pāraṃ nītvā hyubhayameva vā | [Parāśarasmṛtiṭīkā zu ParDhSmṛti, 2, 15.2 438.3]
iti | [Parāśarasmṛtiṭīkā zu ParDhSmṛti, 2, 15.2 439]
tatra dātavyo varo manunā darśitaḥ | [Parāśarasmṛtiṭīkā zu ParDhSmṛti, 2, 15.2 440.1]
na pūrvaṃ gurave kiṃcid upakurvīta dharmavit | [Parāśarasmṛtiṭīkā zu ParDhSmṛti, 2, 15.2 440.2]
snāsyaṃstu guruṇājñaptaḥ śaktyā gurvarthamāharet | [Parāśarasmṛtiṭīkā zu ParDhSmṛti, 2, 15.2 440.3]
kṣetraṃ hiraṇyaṃ gāmaśvaṃ chatropānahamāsanam | [Parāśarasmṛtiṭīkā zu ParDhSmṛti, 2, 15.2 441.1]
dhānyaṃ vāsāṃsi śākaṃ vā gurave prītim āvahet | [Parāśarasmṛtiṭīkā zu ParDhSmṛti, 2, 15.2 441.2]
iti | [Parāśarasmṛtiṭīkā zu ParDhSmṛti, 2, 15.2 442]
ayaṃ ca varo guruprītyartho na tu vidyāniṣkrayārthaḥ | [Parāśarasmṛtiṭīkā zu ParDhSmṛti, 2, 15.2 443]
vedavidyārhasya mūlyasyāsambhavāt | [Parāśarasmṛtiṭīkā zu ParDhSmṛti, 2, 15.2 444]
tathā ca chandogaśrutiḥ | [Parāśarasmṛtiṭīkā zu ParDhSmṛti, 2, 15.2 445.1]
yadyapyasmā imām adbhiḥ parigṛhītāṃ dhanasya pūrṇāṃ dadyād etadeva tato bhūyaḥ | [Parāśarasmṛtiṭīkā zu ParDhSmṛti, 2, 15.2 445.2]
iti | [Parāśarasmṛtiṭīkā zu ParDhSmṛti, 2, 15.2 446]
tāpanīyaśrutirapi | [Parāśarasmṛtiṭīkā zu ParDhSmṛti, 2, 15.2 447.1]
saptadvīpavatī bhūmir dakṣiṇārthaṃ na kalpate | [Parāśarasmṛtiṭīkā zu ParDhSmṛti, 2, 15.2 447.2]
iti | [Parāśarasmṛtiṭīkā zu ParDhSmṛti, 2, 15.2 448]
hārītasmṛtirapi | [Parāśarasmṛtiṭīkā zu ParDhSmṛti, 2, 15.2 449.1]
ekamapyakṣaraṃ yastu guruḥ śiṣye nivedayet | [Parāśarasmṛtiṭīkā zu ParDhSmṛti, 2, 15.2 449.2]
pṛthivyāṃ nāsti tad dravyaṃ yad dattvā tvanṛṇī bhavet | [Parāśarasmṛtiṭīkā zu ParDhSmṛti, 2, 15.2 449.3]
iti | [Parāśarasmṛtiṭīkā zu ParDhSmṛti, 2, 15.2 450]
vā vedaṃ vratāni ityanena snātakatraividhyaṃ darśitam | [Parāśarasmṛtiṭīkā zu ParDhSmṛti, 2, 15.2 451]
tatra vedamātraparisamāpaka ekaḥ | [Parāśarasmṛtiṭīkā zu ParDhSmṛti, 2, 15.2 452]
vratamātraparisamāpako dvitīyaḥ | [Parāśarasmṛtiṭīkā zu ParDhSmṛti, 2, 15.2 453]
ubhayaparisamāpakas tṛtīyaḥ | [Parāśarasmṛtiṭīkā zu ParDhSmṛti, 2, 15.2 454]
vrataśabdenātra gṛhyaprasiddhāny upanayanavratasāvitrīvratavedavratāni vivakṣitāni | [Parāśarasmṛtiṭīkā zu ParDhSmṛti, 2, 15.2 455]
snātakatraividhyaṃ hārītenoktam | [Parāśarasmṛtiṭīkā zu ParDhSmṛti, 2, 15.2 456.1]
trayaḥ snātakā bhavanti | [Parāśarasmṛtiṭīkā zu ParDhSmṛti, 2, 15.2 456.2]
vidyāsnātako vratasnātako vidyāvratasnātakaḥ | [Parāśarasmṛtiṭīkā zu ParDhSmṛti, 2, 15.2 456.3]
iti | [Parāśarasmṛtiṭīkā zu ParDhSmṛti, 2, 15.2 457]
vedaṃ pāraṃ nītvety atrārthāvagatir api vivakṣitā | [Parāśarasmṛtiṭīkā zu ParDhSmṛti, 2, 15.2 458]
ata eva kūrmapurāṇe | [Parāśarasmṛtiṭīkā zu ParDhSmṛti, 2, 15.2 459]
vedaṃ vedau tathā vedān vedān vā caturo dvijaḥ | [Parāśarasmṛtiṭīkā zu ParDhSmṛti, 2, 15.2 459.1]
adhītya cādhigamyārthaṃ tataḥ snāyāddvijottamāḥ | [Parāśarasmṛtiṭīkā zu ParDhSmṛti, 2, 15.2 459.2]
iti | [Parāśarasmṛtiṭīkā zu ParDhSmṛti, 2, 15.2 460]
snānaprakāraśca gṛhye prasiddhaḥ | [Parāśarasmṛtiṭīkā zu ParDhSmṛti, 2, 15.2 461]
snātakadharmāḥ kūrmapurāṇe darśitāḥ | [Parāśarasmṛtiṭīkā zu ParDhSmṛti, 2, 15.2 462.1]
yajñopavītadvitayaṃ sodakaṃ ca kamaṇḍalum | [Parāśarasmṛtiṭīkā zu ParDhSmṛti, 2, 15.2 462.2]
chatraṃ coṣṇīṣamamalaṃ pāduke cāpyupānahau | [Parāśarasmṛtiṭīkā zu ParDhSmṛti, 2, 15.2 462.3]
raukme ca kuṇḍale vedaṃ kṛttakeśanakhaḥ śuciḥ | [Parāśarasmṛtiṭīkā zu ParDhSmṛti, 2, 15.2 463.1]
svādhyāye nityayuktaḥ syād bahirmālyaṃ ca dhārayet | [Parāśarasmṛtiṭīkā zu ParDhSmṛti, 2, 15.2 463.2]
śuklāmbaradharo nityaṃ sugandhaḥ priyadarśanaḥ | [Parāśarasmṛtiṭīkā zu ParDhSmṛti, 2, 15.2 464.1]
na jīrṇamalavadvāsā bhavettu vibhave sati | [Parāśarasmṛtiṭīkā zu ParDhSmṛti, 2, 15.2 464.2]
na raktamulbaṇaṃ cānyadhṛtaṃ vāso na kanthikām | [Parāśarasmṛtiṭīkā zu ParDhSmṛti, 2, 15.2 465.1]
iti | [Parāśarasmṛtiṭīkā zu ParDhSmṛti, 2, 15.2 465.2]
iti snātakaprakaraṇam | [Parāśarasmṛtiṭīkā zu ParDhSmṛti, 2, 15.2 466]
atha vivāhaḥ | [Parāśarasmṛtiṭīkā zu ParDhSmṛti, 2, 15.2 467]
tatra manuḥ | [Parāśarasmṛtiṭīkā zu ParDhSmṛti, 2, 15.2 468.1]
guruṇānumataḥ snātvā samāvṛtto yathāvidhi | [Parāśarasmṛtiṭīkā zu ParDhSmṛti, 2, 15.2 468.2]
udvaheta dvijo bhāryāṃ savarṇāṃ lakṣaṇānvitām | [Parāśarasmṛtiṭīkā zu ParDhSmṛti, 2, 15.2 468.3]
iti | [Parāśarasmṛtiṭīkā zu ParDhSmṛti, 2, 15.2 469]
yājñavalkyo 'pi | [Parāśarasmṛtiṭīkā zu ParDhSmṛti, 2, 15.2 470.1]
aviplutabrahmacaryo lakṣaṇyāṃ striyamudvahet | [Parāśarasmṛtiṭīkā zu ParDhSmṛti, 2, 15.2 470.2]
ananyapūrvikāṃ kāntāmasapiṇḍāṃ yavīyasīm | [Parāśarasmṛtiṭīkā zu ParDhSmṛti, 2, 15.2 470.3]
arogiṇīṃ bhrātṛmatīm asamānārṣagotrajām | [Parāśarasmṛtiṭīkā zu ParDhSmṛti, 2, 15.2 471.1]
iti | [Parāśarasmṛtiṭīkā zu ParDhSmṛti, 2, 15.2 471.2]
lakṣaṇyāṃ bāhyābhyantaralakṣaṇayuktām | [Parāśarasmṛtiṭīkā zu ParDhSmṛti, 2, 15.2 472]
bāhyāni lakṣaṇāni manunā darśitāni | [Parāśarasmṛtiṭīkā zu ParDhSmṛti, 2, 15.2 473.1]
avyaṅgāṅgīṃ saumyanāmnīṃ haṃsavāraṇagāminīm | [Parāśarasmṛtiṭīkā zu ParDhSmṛti, 2, 15.2 473.2]
tanulomakeśadaśanāṃ mṛdvaṅgīmudvahet striyam | [Parāśarasmṛtiṭīkā zu ParDhSmṛti, 2, 15.2 473.3]
iti | [Parāśarasmṛtiṭīkā zu ParDhSmṛti, 2, 15.2 474]
varjyāmāha sa eva | [Parāśarasmṛtiṭīkā zu ParDhSmṛti, 2, 15.2 475.1]
nodvahet kapilāṃ kanyāṃ nādhikāṅgīṃ na rogiṇīm | [Parāśarasmṛtiṭīkā zu ParDhSmṛti, 2, 15.2 475.2]
nālomikāṃ nātilomāṃ na vācālāṃ na piṅgalām | [Parāśarasmṛtiṭīkā zu ParDhSmṛti, 2, 15.2 475.3]
narkṣavṛkṣanadīnāmnīṃ nāntyaparvatanāmikām | [Parāśarasmṛtiṭīkā zu ParDhSmṛti, 2, 15.2 476.1]
na pakṣyahipreṣyanāmnīṃ na ca bhīṣaṇanāmikām | [Parāśarasmṛtiṭīkā zu ParDhSmṛti, 2, 15.2 476.2]
iti | [Parāśarasmṛtiṭīkā zu ParDhSmṛti, 2, 15.2 477]
kapilā raktataṇḍulavarṇā | [Parāśarasmṛtiṭīkā zu ParDhSmṛti, 2, 15.2 478]
piṅgalā agnivarṇā | [Parāśarasmṛtiṭīkā zu ParDhSmṛti, 2, 15.2 479]
antyeti mlecchanāmnī | [Parāśarasmṛtiṭīkā zu ParDhSmṛti, 2, 15.2 480]
viṣṇupurāṇe 'pi | [Parāśarasmṛtiṭīkā zu ParDhSmṛti, 2, 15.2 481.1]
na śmaśruvyañjanavatīṃ na caiva puruṣākṛtim | [Parāśarasmṛtiṭīkā zu ParDhSmṛti, 2, 15.2 481.2]
na ghargharasvarāṃ kṣāmāṃ tathā kākasvarāṃ na ca | [Parāśarasmṛtiṭīkā zu ParDhSmṛti, 2, 15.2 481.3]
nānibaddhekṣaṇāṃ tadvadvṛttākṣīṃ nodvahedbudhaḥ | [Parāśarasmṛtiṭīkā zu ParDhSmṛti, 2, 15.2 482.1]
yasyāśca romaśe jaṅghe gulphau yasyāstathonnatau | [Parāśarasmṛtiṭīkā zu ParDhSmṛti, 2, 15.2 482.2]
gaṇḍayoḥ kūpakau yasyā hasantyāstāṃ ca nodvahet | [Parāśarasmṛtiṭīkā zu ParDhSmṛti, 2, 15.2 483.1]
nātirūkṣacchaviṃ pāṇḍukarajāmaruṇekṣaṇām | [Parāśarasmṛtiṭīkā zu ParDhSmṛti, 2, 15.2 483.2]
āpīnahastapādāṃ ca na kanyāmudvahedbudhaḥ | [Parāśarasmṛtiṭīkā zu ParDhSmṛti, 2, 15.2 484.1]
na vāmanāṃ nātidīrghāṃ nodvahet saṃgatabhruvam | [Parāśarasmṛtiṭīkā zu ParDhSmṛti, 2, 15.2 484.2]
na cāticchidradaśanāṃ na karālamukhīṃ naraḥ | [Parāśarasmṛtiṭīkā zu ParDhSmṛti, 2, 15.2 485.1]
iti | [Parāśarasmṛtiṭīkā zu ParDhSmṛti, 2, 15.2 485.2]
āntarāṇi tu lakṣaṇānyāśvalāyanagṛhye 'bhihitāni | [Parāśarasmṛtiṭīkā zu ParDhSmṛti, 2, 15.2 486.1]
durvijñeyāni lakṣaṇānīti | [Parāśarasmṛtiṭīkā zu ParDhSmṛti, 2, 15.2 486.2]
aṣṭau piṇḍān kṛtvā ṛtam agre prathamaṃ jajña ṛte satyaṃ pratiṣṭhitaṃ yad iyaṃ kumāryabhijātā tadiyamiha pratipadyatāṃ yatsatyaṃ tad dṛśyatāmiti piṇḍān abhimantrya kumārīṃ brūyād eṣām ekaṃ gṛhāṇeti | [Parāśarasmṛtiṭīkā zu ParDhSmṛti, 2, 15.2 486.3]
kṣetrācced ubhayataḥ sasyād gṛhṇīyād annavatyasyāḥ prajā bhaviṣyatīti vidyāt | [Parāśarasmṛtiṭīkā zu ParDhSmṛti, 2, 15.2 486.4]
goṣṭhāt paśumatī | [Parāśarasmṛtiṭīkā zu ParDhSmṛti, 2, 15.2 486.5]
vedipurīṣād brahmavarcasvinī | [Parāśarasmṛtiṭīkā zu ParDhSmṛti, 2, 15.2 486.6]
avidāsino hradāt sarvasampannā | [Parāśarasmṛtiṭīkā zu ParDhSmṛti, 2, 15.2 486.7]
devanāt kitavī | [Parāśarasmṛtiṭīkā zu ParDhSmṛti, 2, 15.2 486.8]
catuṣpathād vipravrājinī | [Parāśarasmṛtiṭīkā zu ParDhSmṛti, 2, 15.2 486.9]
īraṇād adhanyā | [Parāśarasmṛtiṭīkā zu ParDhSmṛti, 2, 15.2 486.10]
śmaśānāt patighnī | [Parāśarasmṛtiṭīkā zu ParDhSmṛti, 2, 15.2 486.11]
iti | [Parāśarasmṛtiṭīkā zu ParDhSmṛti, 2, 15.2 487]
vipravrājinī vividhaṃ prakarṣeṇa vrajatīti vipravrājinī svairiṇītyarthaḥ | [Parāśarasmṛtiṭīkā zu ParDhSmṛti, 2, 15.2 488.1]
ananyapūrvikām iti dānenopabhogena vā puruṣāntarāgṛhītām | [Parāśarasmṛtiṭīkā zu ParDhSmṛti, 2, 15.2 488.2]
anena punarbhūrvyāvartyate | [Parāśarasmṛtiṭīkā zu ParDhSmṛti, 2, 15.2 489]
ata eva kāśyapaḥ | [Parāśarasmṛtiṭīkā zu ParDhSmṛti, 2, 15.2 490.1]
sapta paunarbhavāḥ kanyā varjanīyāḥ kulādhamāḥ | [Parāśarasmṛtiṭīkā zu ParDhSmṛti, 2, 15.2 490.2]
vācā dattā manodattā kṛtakautukamaṅgalā | [Parāśarasmṛtiṭīkā zu ParDhSmṛti, 2, 15.2 490.3]
udakasparśitā yā ca yā ca pāṇigṛhītikā | [Parāśarasmṛtiṭīkā zu ParDhSmṛti, 2, 15.2 491.1]
agniṃ parigatā yā ca punarbhūprasavā ca yā | [Parāśarasmṛtiṭīkā zu ParDhSmṛti, 2, 15.2 491.2]
ityetāḥ kāśyapenoktā dahanti kulam agnivat | [Parāśarasmṛtiṭīkā zu ParDhSmṛti, 2, 15.2 492.1]
iti | [Parāśarasmṛtiṭīkā zu ParDhSmṛti, 2, 15.2 492.2]
baudhāyanaḥ | [Parāśarasmṛtiṭīkā zu ParDhSmṛti, 2, 15.2 493.1]
vāgdattā manodattāgniṃ parigatā saptamaṃ padaṃ nītā bhuktā gṛhītagarbhā prasūtā ceti saptavidhā punarbhūḥ tāṃ gṛhītvā na prajāṃ na dharmaṃ vindet | [Parāśarasmṛtiṭīkā zu ParDhSmṛti, 2, 15.2 493.2]
iti | [Parāśarasmṛtiṭīkā zu ParDhSmṛti, 2, 15.2 494]
nārado 'pi | [Parāśarasmṛtiṭīkā zu ParDhSmṛti, 2, 15.2 495.1]
kanyaivākṣatayoniryā pāṇigrahaṇadūṣitā | [Parāśarasmṛtiṭīkā zu ParDhSmṛti, 2, 15.2 495.2]
punarbhūḥ prathamā proktā punaḥsaṃskārakarmaṇi | [Parāśarasmṛtiṭīkā zu ParDhSmṛti, 2, 15.2 495.3]
iti | [Parāśarasmṛtiṭīkā zu ParDhSmṛti, 2, 15.2 496]
yājñavalkyo 'pi | [Parāśarasmṛtiṭīkā zu ParDhSmṛti, 2, 15.2 497.1]
akṣatā ca kṣatā caiva punarbhūḥ saṃskṛtā punaḥ | [Parāśarasmṛtiṭīkā zu ParDhSmṛti, 2, 15.2 497.2]
iti | [Parāśarasmṛtiṭīkā zu ParDhSmṛti, 2, 15.2 498]
kāntāṃ kamanīyāṃ udvoḍhurmanonayanānandakāriṇīm | [Parāśarasmṛtiṭīkā zu ParDhSmṛti, 2, 15.2 499]
ata eva āpastambaḥ | [Parāśarasmṛtiṭīkā zu ParDhSmṛti, 2, 15.2 500.1]
yasyāṃ manaścakṣuṣornirbandhastasyāmṛddhiḥ | [Parāśarasmṛtiṭīkā zu ParDhSmṛti, 2, 15.2 500.2]
iti | [Parāśarasmṛtiṭīkā zu ParDhSmṛti, 2, 15.2 501]
asapiṇḍām iti | [Parāśarasmṛtiṭīkā zu ParDhSmṛti, 2, 15.2 502]
samāna ekaḥ piṇḍo yasyāḥ sā sapiṇḍā | [Parāśarasmṛtiṭīkā zu ParDhSmṛti, 2, 15.2 503]
na sapiṇḍā asapiṇḍā tām | [Parāśarasmṛtiṭīkā zu ParDhSmṛti, 2, 15.2 504]
sapiṇḍatā ca saptamapuruṣaparyavasāyinī | [Parāśarasmṛtiṭīkā zu ParDhSmṛti, 2, 15.2 505]
tatraikaḥ piṇḍadātā trayaḥ piṇḍabhājaḥ pitṛpitāmahaprapitāmahāḥ | [Parāśarasmṛtiṭīkā zu ParDhSmṛti, 2, 15.2 506]
trayo lepabhājaḥ vṛddhaprapitāmahādayaḥ | [Parāśarasmṛtiṭīkā zu ParDhSmṛti, 2, 15.2 507]
tathā ca matsyapurāṇe | [Parāśarasmṛtiṭīkā zu ParDhSmṛti, 2, 15.2 508.1]
lepabhājaś caturthādyāḥ pitrādyāḥ piṇḍabhāginaḥ | [Parāśarasmṛtiṭīkā zu ParDhSmṛti, 2, 15.2 508.2]
piṇḍadaḥ saptamasteṣāṃ sāpiṇḍyaṃ sāptapauruṣam | [Parāśarasmṛtiṭīkā zu ParDhSmṛti, 2, 15.2 508.3]
iti | [Parāśarasmṛtiṭīkā zu ParDhSmṛti, 2, 15.2 509]
mārkaṇḍeyo 'pi | [Parāśarasmṛtiṭīkā zu ParDhSmṛti, 2, 15.2 510.1]
pitā pitāmahaścaiva tathaiva prapitāmahaḥ | [Parāśarasmṛtiṭīkā zu ParDhSmṛti, 2, 15.2 510.2]
piṇḍasambandhino hyete vijñeyāḥ puruṣāstrayaḥ | [Parāśarasmṛtiṭīkā zu ParDhSmṛti, 2, 15.2 510.3]
lepasambandhinaś cānye pitāmahapitāmahāt | [Parāśarasmṛtiṭīkā zu ParDhSmṛti, 2, 15.2 511.1]
prabhṛtyuktās trayas teṣāṃ yajamānastu saptamaḥ | [Parāśarasmṛtiṭīkā zu ParDhSmṛti, 2, 15.2 511.2]
ityeṣa munibhiḥ proktaḥ sambandhaḥ sāptapauruṣaḥ | [Parāśarasmṛtiṭīkā zu ParDhSmṛti, 2, 15.2 511.3]
iti | [Parāśarasmṛtiṭīkā zu ParDhSmṛti, 2, 15.2 512]
etaduktaṃ bhavati saptānāṃ puruṣāṇāmekapiṇḍakriyānupraveśaḥ sāpiṇḍyahetuḥ | [Parāśarasmṛtiṭīkā zu ParDhSmṛti, 2, 15.2 513]
tathā ca devadattasya svakīyaiḥ pitrādibhiḥ ṣaḍbhiḥ saha sāpiṇḍyam | [Parāśarasmṛtiṭīkā zu ParDhSmṛti, 2, 15.2 514]
tathā putrādibhiḥ ṣaḍbhiḥ saha sāpiṇḍyam iti | [Parāśarasmṛtiṭīkā zu ParDhSmṛti, 2, 15.2 515]
nanu evaṃ sati bhrātṛpitṛvyādibhiḥ saha sāpiṇḍyaṃ na syāt | [Parāśarasmṛtiṭīkā zu ParDhSmṛti, 2, 15.2 516]
parigaṇiteṣv anantarbhāvāt | [Parāśarasmṛtiṭīkā zu ParDhSmṛti, 2, 15.2 517]
maivam | [Parāśarasmṛtiṭīkā zu ParDhSmṛti, 2, 15.2 518]
uddeśyadevataikyena kriyaikyasyātra vivakṣitatvāt | [Parāśarasmṛtiṭīkā zu ParDhSmṛti, 2, 15.2 519]
devadattakartṛkakriyāyāṃ ye devatātvenānupraviśanti teṣāṃ madhye yaḥ ko'pi bhrātṛpitṛvyakartṛkakriyāyām apyanupraviśatītyasti taiḥ saha sāpiṇḍyam | [Parāśarasmṛtiṭīkā zu ParDhSmṛti, 2, 15.2 520]
evaṃ bhāryāṇāmapi bhartṛkartṛkapiṇḍadānakriyāyāṃ sahakartṛkatvāt sāpiṇḍyamiti | [Parāśarasmṛtiṭīkā zu ParDhSmṛti, 2, 15.2 521]
tad idaṃ nirvāpyasāpiṇḍyam | [Parāśarasmṛtiṭīkā zu ParDhSmṛti, 2, 15.2 522]
apare punaranyathā sāpiṇḍyamāhuḥ | [Parāśarasmṛtiṭīkā zu ParDhSmṛti, 2, 15.2 523]
tathā hi samāna ekaḥ piṇḍo dehāvayavau yeṣāṃ te sapiṇḍāḥ | [Parāśarasmṛtiṭīkā zu ParDhSmṛti, 2, 15.2 524]
tatra putrasya sākṣāt pitṛdehāvayavānvayena pitrā saha sāpiṇḍyam | [Parāśarasmṛtiṭīkā zu ParDhSmṛti, 2, 15.2 525]
tathā pitāmahādibhirapi pitṛdvāreṇa taccharīrāvayavānvayāt | [Parāśarasmṛtiṭīkā zu ParDhSmṛti, 2, 15.2 526]
sākṣān mātṛśarīrāvayavānvayena mātrā | [Parāśarasmṛtiṭīkā zu ParDhSmṛti, 2, 15.2 527]
mātāmahādibhirapi mātṛdvāreṇa taccharīrāvayavānvayāt | [Parāśarasmṛtiṭīkā zu ParDhSmṛti, 2, 15.2 528]
tathā pitṛvyapitṛṣvasrādibhir api pitāmahadehāvayavānvayāt | [Parāśarasmṛtiṭīkā zu ParDhSmṛti, 2, 15.2 529]
tathā mātṛṣvasṛmātulādibhiḥ saha mātāmahadehānvayāt | [Parāśarasmṛtiṭīkā zu ParDhSmṛti, 2, 15.2 530]
patnyā saha ekaśarīrārambhakatayā patyuḥ | [Parāśarasmṛtiṭīkā zu ParDhSmṛti, 2, 15.2 531]
evaṃ bhrātṛbhāryāṇām apyekaśarīrārambhakaiḥ svasvapatibhiḥ sahaikaśarīrārambhakatvena | [Parāśarasmṛtiṭīkā zu ParDhSmṛti, 2, 15.2 532]
evaṃ tatra tatra sākṣāt paramparayā vā ekaśarīrāvayavānvayena sāpiṇḍyaṃ yojanīyam | [Parāśarasmṛtiṭīkā zu ParDhSmṛti, 2, 15.2 533]
uktaṃ dvividhaṃ sāpiṇḍyaṃ yasyā nāsti seyamasapiṇḍā tāmudvahet | [Parāśarasmṛtiṭīkā zu ParDhSmṛti, 2, 15.2 534]
nanu evaṃ sati na kvāpyudvāhaḥ sambhavet | [Parāśarasmṛtiṭīkā zu ParDhSmṛti, 2, 15.2 535]
sarvatra sāpiṇḍyasya kathaṃcid yojayituṃ śakyatvāt | [Parāśarasmṛtiṭīkā zu ParDhSmṛti, 2, 15.2 536]
vidhātṛśarīrānuvṛtter duṣpariharatvāt | [Parāśarasmṛtiṭīkā zu ParDhSmṛti, 2, 15.2 537]
bahu syāṃ prajāyeya | [Parāśarasmṛtiṭīkā zu ParDhSmṛti, 2, 15.2 538.1]
iti śruteḥ | [Parāśarasmṛtiṭīkā zu ParDhSmṛti, 2, 15.2 538.2]
naiṣa doṣaḥ | [Parāśarasmṛtiṭīkā zu ParDhSmṛti, 2, 15.2 539]
aviśeṣeṇa prāptasya sāpiṇḍyasya saptasu pañcasu ca puruṣeṣu saṃkucitatvena tadūrdhvaṃ sāpiṇḍyanivṛtteḥ | [Parāśarasmṛtiṭīkā zu ParDhSmṛti, 2, 15.2 540]
tathā ca gautamaḥ | [Parāśarasmṛtiṭīkā zu ParDhSmṛti, 2, 15.2 541.1]
piṇḍanivṛttiḥ saptame pañcame vā | [Parāśarasmṛtiṭīkā zu ParDhSmṛti, 2, 15.2 541.2]
iti | [Parāśarasmṛtiṭīkā zu ParDhSmṛti, 2, 15.2 542]
yājñavalkyo 'pi | [Parāśarasmṛtiṭīkā zu ParDhSmṛti, 2, 15.2 543.1]
pañcamāt saptamād ūrdhvaṃ mātṛtaḥ pitṛtastathā | [Parāśarasmṛtiṭīkā zu ParDhSmṛti, 2, 15.2 543.2]
iti | [Parāśarasmṛtiṭīkā zu ParDhSmṛti, 2, 15.2 544]
mātṛpakṣe pañcamāt pitṛpakṣe saptamāt puruṣād ūrdhvaṃ sāpiṇḍyaṃ nivartate ityadhyāhṛtya yojanīyam | [Parāśarasmṛtiṭīkā zu ParDhSmṛti, 2, 15.2 545]
sapiṇḍatā tu puruṣe saptame vinivartate | [Parāśarasmṛtiṭīkā zu ParDhSmṛti, 2, 15.2 546]
iti manusmaraṇāt | [Parāśarasmṛtiṭīkā zu ParDhSmṛti, 2, 15.2 547]
etaduktaṃ bhavati | [Parāśarasmṛtiṭīkā zu ParDhSmṛti, 2, 15.2 548]
pitṛpakṣe kūṭastham ārabhya tatputrādigaṇanāyāṃ saptamād ūrdhvaṃ varavadhvor vivāho na duṣyati | [Parāśarasmṛtiṭīkā zu ParDhSmṛti, 2, 15.2 549]
mātṛpakṣe ca kūṭasthamārabhya tatputrādiparigaṇanāyāṃ varavadhvor mātā cet pañcamī bhavati tadā tayoḥ sāpiṇḍyanivṛtter vivāho na doṣāyeti | [Parāśarasmṛtiṭīkā zu ParDhSmṛti, 2, 15.2 550]
yattu viṣṇupurāṇavacanam | [Parāśarasmṛtiṭīkā zu ParDhSmṛti, 2, 15.2 551]
pañcamīṃ mātṛpakṣāttu pitṛpakṣāttu saptamīm | [Parāśarasmṛtiṭīkā zu ParDhSmṛti, 2, 15.2 551.1]
gṛhastha udvahetkanyāṃ nyāyyena vidhinā nṛpa | [Parāśarasmṛtiṭīkā zu ParDhSmṛti, 2, 15.2 551.2]
iti | [Parāśarasmṛtiṭīkā zu ParDhSmṛti, 2, 15.2 552]
tatra saptamīṃ pañcamīm atītyetyadhyāhāryam | [Parāśarasmṛtiṭīkā zu ParDhSmṛti, 2, 15.2 553]
anyathā | [Parāśarasmṛtiṭīkā zu ParDhSmṛti, 2, 15.2 554.1]
pañcamāt saptamād ūrdhvam | [Parāśarasmṛtiṭīkā zu ParDhSmṛti, 2, 15.2 554.2]
iti vacanavirodhāt | [Parāśarasmṛtiṭīkā zu ParDhSmṛti, 2, 15.2 555]
pañcame saptame caiva yeṣāṃ vaivāhikī kriyā | [Parāśarasmṛtiṭīkā zu ParDhSmṛti, 2, 15.2 556.1]
kriyāparā api hi te sarvataḥ śūdratāṃ gatāḥ | [Parāśarasmṛtiṭīkā zu ParDhSmṛti, 2, 15.2 556.2]
iti marīcivacanavirodhācca | [Parāśarasmṛtiṭīkā zu ParDhSmṛti, 2, 15.2 557]
yadyapi paiṭhīnasinā kalpadvayamuktam | [Parāśarasmṛtiṭīkā zu ParDhSmṛti, 2, 15.2 558.1]
pañcamīṃ mātṛtaḥ pariharet saptamīṃ pitṛtaḥ | [Parāśarasmṛtiṭīkā zu ParDhSmṛti, 2, 15.2 558.2]
trīnmātṛtaḥ pañca pitṛto vā | [Parāśarasmṛtiṭīkā zu ParDhSmṛti, 2, 15.2 558.3]
iti | [Parāśarasmṛtiṭīkā zu ParDhSmṛti, 2, 15.2 559]
tatra dvitīyaḥ kalpo 'samānajātīyaviṣayaḥ | [Parāśarasmṛtiṭīkā zu ParDhSmṛti, 2, 15.2 560]
yataḥ śaṅkha āha | [Parāśarasmṛtiṭīkā zu ParDhSmṛti, 2, 15.2 561.1]
yadyekajātā bahavaḥ pṛthakkṣetrāḥ pṛthagdhanāḥ | [Parāśarasmṛtiṭīkā zu ParDhSmṛti, 2, 15.2 561.2]
ekapiṇḍāḥ pṛthakśaucāḥ piṇḍas tv āvartate triṣu | [Parāśarasmṛtiṭīkā zu ParDhSmṛti, 2, 15.2 561.3]
iti | [Parāśarasmṛtiṭīkā zu ParDhSmṛti, 2, 15.2 562]
ayamarthaḥ | [Parāśarasmṛtiṭīkā zu ParDhSmṛti, 2, 15.2 563]
yeṣāmekaḥ pitā mātaro bhinnajātīyās te mātṛbhedād asamānajātīyāḥ tathāpi pitraikyādasti teṣāṃ sāpiṇḍyam | [Parāśarasmṛtiṭīkā zu ParDhSmṛti, 2, 15.2 564]
tacca triṣu puruṣeṣvatīteṣu nivartate iti | [Parāśarasmṛtiṭīkā zu ParDhSmṛti, 2, 15.2 565]
nanu evaṃ sati pitṛpakṣe 'pi tribhiḥ puruṣaiḥ sāpiṇḍyanivṛtteḥ pañca pitṛto vā iti vacanaṃ virudhyeta | [Parāśarasmṛtiṭīkā zu ParDhSmṛti, 2, 15.2 566]
evaṃ tarhi | [Parāśarasmṛtiṭīkā zu ParDhSmṛti, 2, 15.2 567.1]
trīn mātṛtaḥ pañca pitṛto vā | [Parāśarasmṛtiṭīkā zu ParDhSmṛti, 2, 15.2 567.2]
iti paiṭhīnasivacanaṃ sajātīyeṣvevārvāṅniṣedhaparam | [Parāśarasmṛtiṭīkā zu ParDhSmṛti, 2, 15.2 568]
anukalpo vāstu | [Parāśarasmṛtiṭīkā zu ParDhSmṛti, 2, 15.2 569.1]
mātṛtaḥ pitṛtastathā | [Parāśarasmṛtiṭīkā zu ParDhSmṛti, 2, 15.2 569.2]
ityatra pitṛśabdena bījino'pi saṃgrahaḥ | [Parāśarasmṛtiṭīkā zu ParDhSmṛti, 2, 15.2 570]
tathā ca gautamaḥ | [Parāśarasmṛtiṭīkā zu ParDhSmṛti, 2, 15.2 571.1]
ūrdhvaṃ saptamāt pitṛbandhubhyaḥ | [Parāśarasmṛtiṭīkā zu ParDhSmṛti, 2, 15.2 571.2]
bījinaśca | [Parāśarasmṛtiṭīkā zu ParDhSmṛti, 2, 15.2 571.3]
mātṛbandhubhyaḥ pañcamāt | [Parāśarasmṛtiṭīkā zu ParDhSmṛti, 2, 15.2 571.4]
iti | [Parāśarasmṛtiṭīkā zu ParDhSmṛti, 2, 15.2 572.1]
yo hi niyogāt putramutpādayati sa bījī | [Parāśarasmṛtiṭīkā zu ParDhSmṛti, 2, 15.2 572.2]
pitṛmātṛbāndhavāḥ smṛtyantare | [Parāśarasmṛtiṭīkā zu ParDhSmṛti, 2, 15.2 573.1]
pituḥ pitṛṣvasuḥ putrāḥ pitur mātṛṣvasuḥ sutāḥ | [Parāśarasmṛtiṭīkā zu ParDhSmṛti, 2, 15.2 573.2]
piturmātulaputrāśca vijñeyāḥ pitṛbāndhavāḥ | [Parāśarasmṛtiṭīkā zu ParDhSmṛti, 2, 15.2 573.3]
mātuḥ pitṛṣvasuḥ putrā māturmātṛṣvasuḥ sutāḥ | [Parāśarasmṛtiṭīkā zu ParDhSmṛti, 2, 15.2 574.1]
māturmātulaputrāśca vijñeyā mātṛbāndhavāḥ | [Parāśarasmṛtiṭīkā zu ParDhSmṛti, 2, 15.2 574.2]
iti | [Parāśarasmṛtiṭīkā zu ParDhSmṛti, 2, 15.2 575]
nanu asapiṇḍāmiti na vaktavyam | [Parāśarasmṛtiṭīkā zu ParDhSmṛti, 2, 15.2 576]
vakṣyamāṇena asamānārṣagotrajām ityanenaiva sapiṇḍāyā vivāhaniṣedhasiddheḥ | [Parāśarasmṛtiṭīkā zu ParDhSmṛti, 2, 15.2 577]
satyam | [Parāśarasmṛtiṭīkā zu ParDhSmṛti, 2, 15.2 578]
tathāpi yā māturasapiṇḍā bhavati saivodvāhakarmaṇi praśasteti vaktum | [Parāśarasmṛtiṭīkā zu ParDhSmṛti, 2, 15.2 579]
tathā ca manuḥ | [Parāśarasmṛtiṭīkā zu ParDhSmṛti, 2, 15.2 580.1]
asapiṇḍā ca yā māturasagotrā ca yā pituḥ | [Parāśarasmṛtiṭīkā zu ParDhSmṛti, 2, 15.2 580.2]
sā praśastā dvijātīnāṃ dārakarmaṇi maithune | [Parāśarasmṛtiṭīkā zu ParDhSmṛti, 2, 15.2 580.3]
iti | [Parāśarasmṛtiṭīkā zu ParDhSmṛti, 2, 15.2 581]
yā māturasapiṇḍā asagotrā ca yā piturasagotrā cakārādasapiṇḍā ca sā maithune mithunasādhye dārakarmaṇi dvijātīnāṃ praśastā pariṇeyetyarthaḥ | [Parāśarasmṛtiṭīkā zu ParDhSmṛti, 2, 15.2 582]
nanu atra mātṛgrahaṇam anarthakam | [Parāśarasmṛtiṭīkā zu ParDhSmṛti, 2, 15.2 583]
pitṛgotrasāpiṇḍyaniṣedhanenaiva mātṛgotrasāpiṇḍyaniṣedhasiddheḥ | [Parāśarasmṛtiṭīkā zu ParDhSmṛti, 2, 15.2 584]
tasyāḥ pṛthak piṇḍagotrayorabhāvāt | [Parāśarasmṛtiṭīkā zu ParDhSmṛti, 2, 15.2 585]
ekatvaṃ sā gatā bhartuḥ piṇḍe gotre ca sūtake | [Parāśarasmṛtiṭīkā zu ParDhSmṛti, 2, 15.2 586.1]
svagotrādbhraśyate nārī vivāhāt saptame pade | [Parāśarasmṛtiṭīkā zu ParDhSmṛti, 2, 15.2 586.2]
iti vacanāt | [Parāśarasmṛtiṭīkā zu ParDhSmṛti, 2, 15.2 587]
maivam | [Parāśarasmṛtiṭīkā zu ParDhSmṛti, 2, 15.2 588]
gāndharvādivivāheṣu kanyāpradānābhāvena pitṛgotrasāpiṇḍyayoranivṛtteḥ | [Parāśarasmṛtiṭīkā zu ParDhSmṛti, 2, 15.2 589]
tathā ca mārkaṇḍeyapurāṇam | [Parāśarasmṛtiṭīkā zu ParDhSmṛti, 2, 15.2 590.1]
brāhmādiṣu vivāheṣu yā tūḍhā kanyakā bhavet | [Parāśarasmṛtiṭīkā zu ParDhSmṛti, 2, 15.2 590.2]
bhartṛgotreṇa kartavyā tasyāḥ piṇḍodakakriyā | [Parāśarasmṛtiṭīkā zu ParDhSmṛti, 2, 15.2 590.3]
gāndharvādivivāheṣu pitṛgotreṇa dharmavat | [Parāśarasmṛtiṭīkā zu ParDhSmṛti, 2, 15.2 591]
iti | [Parāśarasmṛtiṭīkā zu ParDhSmṛti, 2, 15.2 592]
etena mātulasutāvivāhaviṣaye vivādo'pi parāstaḥ | [Parāśarasmṛtiṭīkā zu ParDhSmṛti, 2, 15.2 593]
tathā hi tanniṣedhavacanāni gāndharvādivivāhoḍhajaviṣayāṇi | [Parāśarasmṛtiṭīkā zu ParDhSmṛti, 2, 15.2 594]
tatra sāpiṇḍyanivṛtterabhāvāt | [Parāśarasmṛtiṭīkā zu ParDhSmṛti, 2, 15.2 595]
tadanugrāhakaśrutismṛtisadācārāt na brāhmādivivāhoḍhajaviṣayāṇi | [Parāśarasmṛtiṭīkā zu ParDhSmṛti, 2, 15.2 596]
tatra sāpiṇḍyanivṛtteḥ | [Parāśarasmṛtiṭīkā zu ParDhSmṛti, 2, 15.2 597]
tāni ca niṣedhavacanāni yathā | [Parāśarasmṛtiṭīkā zu ParDhSmṛti, 2, 15.2 598]
tatra śātātapaḥ | [Parāśarasmṛtiṭīkā zu ParDhSmṛti, 2, 15.2 599.1]
mātulasya sutāmūḍhvā mātṛgotrāṃ tathaiva ca | [Parāśarasmṛtiṭīkā zu ParDhSmṛti, 2, 15.2 599.2]
samānapravarāṃ caiva dvijaścāndrāyaṇaṃ caret | [Parāśarasmṛtiṭīkā zu ParDhSmṛti, 2, 15.2 599.3]
iti | [Parāśarasmṛtiṭīkā zu ParDhSmṛti, 2, 15.2 600]
paiṭhīnasirapi | [Parāśarasmṛtiṭīkā zu ParDhSmṛti, 2, 15.2 601]
pitṛmātṛṣvasṛduhitaro mātulasutāśca dharmatastā bhaginyaḥ | [Parāśarasmṛtiṭīkā zu ParDhSmṛti, 2, 15.2 601.1]
tā varjayediti vijñāyate | [Parāśarasmṛtiṭīkā zu ParDhSmṛti, 2, 15.2 601.2]
iti | [Parāśarasmṛtiṭīkā zu ParDhSmṛti, 2, 15.2 602]
sumanturapi | [Parāśarasmṛtiṭīkā zu ParDhSmṛti, 2, 15.2 603.1]
pitṛpatnyaḥ sarvā mātaraḥ | [Parāśarasmṛtiṭīkā zu ParDhSmṛti, 2, 15.2 603.2]
tadbhrātaro mātulāḥ | [Parāśarasmṛtiṭīkā zu ParDhSmṛti, 2, 15.2 603.3]
tadbhaginyo mātṛṣvasāraḥ | [Parāśarasmṛtiṭīkā zu ParDhSmṛti, 2, 15.2 603.4]
tadduhitaraśca bhaginyaḥ | [Parāśarasmṛtiṭīkā zu ParDhSmṛti, 2, 15.2 603.5]
tadapatyāni bhāgineyāni | [Parāśarasmṛtiṭīkā zu ParDhSmṛti, 2, 15.2 603.6]
anyathā saṅkarakāriṇyaḥ | [Parāśarasmṛtiṭīkā zu ParDhSmṛti, 2, 15.2 603.7]
iti | [Parāśarasmṛtiṭīkā zu ParDhSmṛti, 2, 15.2 604]
vyāsaḥ | [Parāśarasmṛtiṭīkā zu ParDhSmṛti, 2, 15.2 605.1]
mātuḥ sapiṇḍā yatnena varjanīyā dvijātibhiḥ | [Parāśarasmṛtiṭīkā zu ParDhSmṛti, 2, 15.2 605.2]
iti | [Parāśarasmṛtiṭīkā zu ParDhSmṛti, 2, 15.2 606]
nanu aviśeṣeṇa pravṛttānāmeṣāṃ vacanānāṃ kathaṃ viśeṣaviṣayatā viśeṣavacanabalāditi brūmaḥ | [Parāśarasmṛtiṭīkā zu ParDhSmṛti, 2, 15.2 607]
tathā ca manuḥ | [Parāśarasmṛtiṭīkā zu ParDhSmṛti, 2, 15.2 608.1]
paitṛṣvaseyīṃ bhaginīṃ svasrīyāṃ mātureva ca | [Parāśarasmṛtiṭīkā zu ParDhSmṛti, 2, 15.2 608.2]
mātuśca bhrātur āptasya gatvā cāndrāyaṇaṃ caret | [Parāśarasmṛtiṭīkā zu ParDhSmṛti, 2, 15.2 608.3]
etāstisrastu bhāryārthe nopayacchettu buddhimān | [Parāśarasmṛtiṭīkā zu ParDhSmṛti, 2, 15.2 609.1]
iti | [Parāśarasmṛtiṭīkā zu ParDhSmṛti, 2, 15.2 609.2]
bhaginīpadaṃ paitṛṣvaseyādiviśeṣaṇam | [Parāśarasmṛtiṭīkā zu ParDhSmṛti, 2, 15.2 610]
āptasyeti māturbhrātṛviśeṣaṇam | [Parāśarasmṛtiṭīkā zu ParDhSmṛti, 2, 15.2 611]
tatra sutāmityadhyāhāraḥ | [Parāśarasmṛtiṭīkā zu ParDhSmṛti, 2, 15.2 612]
āptasya saṃnikṛṣṭasya sapiṇḍasya gāndharvādivivāhoḍhāyāḥ māturbhrātur ityarthaḥ | [Parāśarasmṛtiṭīkā zu ParDhSmṛti, 2, 15.2 613]
paitṛṣvaseyīm ityatrāpyanivṛttasāpiṇḍyā gāndharvādinoḍhā pitṛṣvasā vivakṣitā | [Parāśarasmṛtiṭīkā zu ParDhSmṛti, 2, 15.2 614]
tathā ca sati tadduhitur bhaginīti viśeṣaṇaṃ sārthakam | [Parāśarasmṛtiṭīkā zu ParDhSmṛti, 2, 15.2 615]
brāhmādivivāheṣu sāpiṇḍyanivṛtteḥ bhaginīpadaṃ nānviyāt | [Parāśarasmṛtiṭīkā zu ParDhSmṛti, 2, 15.2 616]
ayam eva nyāyo mātṛṣvasrīyāyām api yojanīyaḥ | [Parāśarasmṛtiṭīkā zu ParDhSmṛti, 2, 15.2 617]
tasmād bhaginyāptapadopetamanuvacanabalād aviśeṣe niṣedho viśeṣaviṣaya evopasaṃhriyate | [Parāśarasmṛtiṭīkā zu ParDhSmṛti, 2, 15.2 618]
nanu brāhmādivivāhaviṣaye mātulasutāyā iva mātṛṣvasṛsutāyā api vivāhaḥ prāpnuyāt | [Parāśarasmṛtiṭīkā zu ParDhSmṛti, 2, 15.2 619]
tanna | [Parāśarasmṛtiṭīkā zu ParDhSmṛti, 2, 15.2 620]
śiṣṭagarhitatvena tatra niṣedhasmṛtikalpanāt | [Parāśarasmṛtiṭīkā zu ParDhSmṛti, 2, 15.2 621]
śiṣṭagarhitasyānupādeyatvaṃ yājñavalkya āha | [Parāśarasmṛtiṭīkā zu ParDhSmṛti, 2, 15.2 622.1]
asvargyaṃ lokavidviṣṭaṃ dharmam apyācarenna tu | [Parāśarasmṛtiṭīkā zu ParDhSmṛti, 2, 15.2 622.2]
iti | [Parāśarasmṛtiṭīkā zu ParDhSmṛti, 2, 15.2 623]
yadyapi mātulasutāpariṇayanam udīcyaśiṣṭagarhitaṃ tathāpi dākṣiṇātyaśiṣṭair ācaritatvena nāvigīto 'yam udīcyānāmācāraḥ | [Parāśarasmṛtiṭīkā zu ParDhSmṛti, 2, 15.2 624]
na ca dākṣiṇātyānāṃ rāgamūlatvaṃ śaṅkanīyam | [Parāśarasmṛtiṭīkā zu ParDhSmṛti, 2, 15.2 625]
vidhiniṣedhaparīkṣakaireva tadvivāhakaraṇāt | [Parāśarasmṛtiṭīkā zu ParDhSmṛti, 2, 15.2 626]
mātṛṣvasuḥ sutāvivāhastu avigītena śiṣṭācāreṇa garhitaḥ | [Parāśarasmṛtiṭīkā zu ParDhSmṛti, 2, 15.2 627]
mātulasutāvivāhasyānugrāhakāḥ śrutyādayaḥ | [Parāśarasmṛtiṭīkā zu ParDhSmṛti, 2, 15.2 628]
tatra mantravarṇaḥ | [Parāśarasmṛtiṭīkā zu ParDhSmṛti, 2, 15.2 629.1]
āyāhīndra pathibhir īḍitebhir yajñamimaṃ no bhāgadheyaṃ juṣasva | [Parāśarasmṛtiṭīkā zu ParDhSmṛti, 2, 15.2 629.2]
tṛptāṃ jahurmātulasyeva yoṣā bhāgaste paitṛṣvaseyī vapām iva | [Parāśarasmṛtiṭīkā zu ParDhSmṛti, 2, 15.2 629.3]
iti | [Parāśarasmṛtiṭīkā zu ParDhSmṛti, 2, 15.2 630]
ayamarthaḥ he indra pathibhir īḍitebhiḥ stutaiḥ saha no 'smākamimaṃ yajñamāyāhi | [Parāśarasmṛtiṭīkā zu ParDhSmṛti, 2, 15.2 631]
āgatya ca asmādibhir dīyamānaṃ bhāgadheyaṃ juṣasva | [Parāśarasmṛtiṭīkā zu ParDhSmṛti, 2, 15.2 632]
tṛptām ājyādinā saṃskṛtāṃ vapāṃ tvāmuddiśya jahuḥ tyaktavantaḥ | [Parāśarasmṛtiṭīkā zu ParDhSmṛti, 2, 15.2 633]
tava dṛṣṭāntadvayam | [Parāśarasmṛtiṭīkā zu ParDhSmṛti, 2, 15.2 634]
yathā mātulasya yoṣā duhitā bhāgineyasya bhāgaḥ bhajanīyā bhāgineyena pariṇetuṃ yogyā yathā ca paitṛṣvaseyī pautrasya bhāgaḥ tathāyaṃ te tava bhāgo vapākhyaḥ iti | [Parāśarasmṛtiṭīkā zu ParDhSmṛti, 2, 15.2 635]
vājasaneyake 'pi | [Parāśarasmṛtiṭīkā zu ParDhSmṛti, 2, 15.2 636.1]
tasmādvā samānādeva puruṣādattā cādyaśca jāyate uta tṛtīye saṃgacchāvahai caturthe saṃgacchāvahai | [Parāśarasmṛtiṭīkā zu ParDhSmṛti, 2, 15.2 636.2]
iti | [Parāśarasmṛtiṭīkā zu ParDhSmṛti, 2, 15.2 637]
samānādekasmāt puruṣād attā bhoktā adyaśca bhogyaḥ dvāvapyutpadyete | [Parāśarasmṛtiṭīkā zu ParDhSmṛti, 2, 15.2 638]
tau ca mithaḥ saṃkalpayataḥ kūṭasthamārabhya tṛtīye caturthe vā puruṣe saṃgacchāvahai vivahāvahai ityarthaḥ | [Parāśarasmṛtiṭīkā zu ParDhSmṛti, 2, 15.2 639]
yadyapyayam arthavādaḥ tathāpi mānāntaravirodhābhāvāt svārthe pramāṇam | [Parāśarasmṛtiṭīkā zu ParDhSmṛti, 2, 15.2 640]
virodhivacanānāmabhāvāt | [Parāśarasmṛtiṭīkā zu ParDhSmṛti, 2, 15.2 641]
mātṛsapiṇḍāviṣayatvasya varṇitatvāt ca | [Parāśarasmṛtiṭīkā zu ParDhSmṛti, 2, 15.2 642]
tasmād aviruddhārthavādenānūditatvād uparidhāraṇavad vidhiḥ kalpayituṃ śakyate | [Parāśarasmṛtiṭīkā zu ParDhSmṛti, 2, 15.2 643]
tathā hi pretāgnihotre śrūyate | [Parāśarasmṛtiṭīkā zu ParDhSmṛti, 2, 15.2 644.1]
adhastāt samidhaṃ dhārayannanudravet upari hi devebhyo yajñaṃ dhārayati | [Parāśarasmṛtiṭīkā zu ParDhSmṛti, 2, 15.2 644.2]
iti | [Parāśarasmṛtiṭīkā zu ParDhSmṛti, 2, 15.2 644.3]
tatra paitṛkasya haviṣo 'dhastāt samantrakaṃ samiddhāraṇaṃ vidhāya tadvākyaśeṣeṇa samidho haviruparidhāraṇaṃ daive karmaṇi yat śrutaṃ tat kimarthavādaḥ uta vidhirayam iti saṃśayaḥ | [Parāśarasmṛtiṭīkā zu ParDhSmṛti, 2, 15.2 645]
tatrādhodhāraṇavidhistāvakatvena tadekavākyatālābhād arthavāda iti pūrvaḥ pakṣaḥ | [Parāśarasmṛtiṭīkā zu ParDhSmṛti, 2, 15.2 646]
prasiddhaṃ hyarthamanūdya tena stutir yuktā | [Parāśarasmṛtiṭīkā zu ParDhSmṛti, 2, 15.2 647]
upari dhāraṇaṃ tu na kvāpi prasiddham | [Parāśarasmṛtiṭīkā zu ParDhSmṛti, 2, 15.2 648]
atastāvakatvāyogād vākyabhedam abhyupagamyāpy apūrvārthatvād vidhiḥ kalpitaḥ | [Parāśarasmṛtiṭīkā zu ParDhSmṛti, 2, 15.2 649]
evaṃ tṛtīye puruṣe saṃgacchāvahai ityādāvapi apūrvārthatvena mātulasutāṃ vivahed iti vidhiḥ kalpyate | [Parāśarasmṛtiṭīkā zu ParDhSmṛti, 2, 15.2 650]
tasmācchrutāv anugrahīto 'yaṃ vivāhaḥ | [Parāśarasmṛtiṭīkā zu ParDhSmṛti, 2, 15.2 651]
smṛtayastu brāhmādiṣu sāpiṇḍyanirākaraṇena mātulasutāvivāhaprāpakatayā darśitāḥ | [Parāśarasmṛtiṭīkā zu ParDhSmṛti, 2, 15.2 652]
śiṣṭācāraśca dākṣiṇātyānām avigīta udāhṛtaḥ | [Parāśarasmṛtiṭīkā zu ParDhSmṛti, 2, 15.2 653]
kecittu āsurādiṣvapi deśaviśeṣeṇa mātulasutāvivāho dharmya iti manyante | [Parāśarasmṛtiṭīkā zu ParDhSmṛti, 2, 15.2 654]
udāharanti ca vacanāni | [Parāśarasmṛtiṭīkā zu ParDhSmṛti, 2, 15.2 655]
tatra baudhāyanaḥ | [Parāśarasmṛtiṭīkā zu ParDhSmṛti, 2, 15.2 656.1]
pañcadhā vipratipattir dakṣiṇataḥ | [Parāśarasmṛtiṭīkā zu ParDhSmṛti, 2, 15.2 656.2]
anupanītena bhāryayā ca sahabhojanaṃ paryuṣitabhojanaṃ mātuladuhitṛpitṛṣvasṛduhitṛpariṇayanam iti | [Parāśarasmṛtiṭīkā zu ParDhSmṛti, 2, 15.2 656.3]
tathottarata ūrṇāvikrayaḥ sīdhupānam ubhayato'dadbhir vyavahāraḥ āyudhīyakaṃ samudrayānam iti | [Parāśarasmṛtiṭīkā zu ParDhSmṛti, 2, 15.2 656.4]
itaraditarasmin kurvan duṣyati itara itarasmin | [Parāśarasmṛtiṭīkā zu ParDhSmṛti, 2, 15.2 656.5]
tatra tatra deśaprāmāṇyameva syāt | [Parāśarasmṛtiṭīkā zu ParDhSmṛti, 2, 15.2 656.6]
iti | [Parāśarasmṛtiṭīkā zu ParDhSmṛti, 2, 15.2 657]
itaro dākṣiṇātya itarasmin uttaradeśe mātulasambandhaṃ kurvan duṣyati | [Parāśarasmṛtiṭīkā zu ParDhSmṛti, 2, 15.2 658]
na svadeśe | [Parāśarasmṛtiṭīkā zu ParDhSmṛti, 2, 15.2 659]
tathetara udīcya itarasmin dakṣiṇadeśe sīdhupānādikaṃ kurvan duṣyati | [Parāśarasmṛtiṭīkā zu ParDhSmṛti, 2, 15.2 660]
na svadeśe | [Parāśarasmṛtiṭīkā zu ParDhSmṛti, 2, 15.2 661]
kutaḥ deśaprāmāṇyāt | [Parāśarasmṛtiṭīkā zu ParDhSmṛti, 2, 15.2 662]
deśanibandhanatvād ācāraprāmāṇyasyetyarthaḥ | [Parāśarasmṛtiṭīkā zu ParDhSmṛti, 2, 15.2 663]
tathā ca devalaḥ | [Parāśarasmṛtiṭīkā zu ParDhSmṛti, 2, 15.2 664.1]
yasmin deśe ya ācāro nyāyadṛṣṭaḥ sukalpitaḥ | [Parāśarasmṛtiṭīkā zu ParDhSmṛti, 2, 15.2 664.2]
sa tasminneva kartavyo na tu deśāntare smṛtaḥ | [Parāśarasmṛtiṭīkā zu ParDhSmṛti, 2, 15.2 664.3]
iti | [Parāśarasmṛtiṭīkā zu ParDhSmṛti, 2, 15.2 665]
bhṛguḥ | [Parāśarasmṛtiṭīkā zu ParDhSmṛti, 2, 15.2 666.1]
yasmin deśe pure grāme naividye nagare 'pi vā | [Parāśarasmṛtiṭīkā zu ParDhSmṛti, 2, 15.2 666.2]
yo yatra vihito dharmastaṃ dharmaṃ na vicālayet | [Parāśarasmṛtiṭīkā zu ParDhSmṛti, 2, 15.2 666.3]
iti | [Parāśarasmṛtiṭīkā zu ParDhSmṛti, 2, 15.2 667]
nanu śiṣṭācāraprāmāṇye svaduhitṛvivāho 'pi prasajyeta | [Parāśarasmṛtiṭīkā zu ParDhSmṛti, 2, 15.2 668]
prajāpatinā tathācaraṇāt | [Parāśarasmṛtiṭīkā zu ParDhSmṛti, 2, 15.2 669]
tathā ca śrutiḥ | [Parāśarasmṛtiṭīkā zu ParDhSmṛti, 2, 15.2 670.1]
prajāpatirvai svāṃ duhitaram abhyadhyāyat | [Parāśarasmṛtiṭīkā zu ParDhSmṛti, 2, 15.2 670.2]
iti | [Parāśarasmṛtiṭīkā zu ParDhSmṛti, 2, 15.2 671]
maivam | [Parāśarasmṛtiṭīkā zu ParDhSmṛti, 2, 15.2 672]
na daivacaritaṃ caret iti nyāyāt | [Parāśarasmṛtiṭīkā zu ParDhSmṛti, 2, 15.2 673]
ata eva baudhāyanaḥ | [Parāśarasmṛtiṭīkā zu ParDhSmṛti, 2, 15.2 674.1]
anuṣṭhitaṃ tu yaddevair munibhir yad anuṣṭhitam | [Parāśarasmṛtiṭīkā zu ParDhSmṛti, 2, 15.2 674.2]
nānuṣṭheyaṃ manuṣyaistaduktaṃ karma samācaret | [Parāśarasmṛtiṭīkā zu ParDhSmṛti, 2, 15.2 674.3]
iti | [Parāśarasmṛtiṭīkā zu ParDhSmṛti, 2, 15.2 675]
tadevaṃ pūrvoktabrāhmādivivāhavyavasthayā deśabhedaviṣayavyavasthayā ca mātulasutāvivāhaḥ sapiṇḍām ityādiśāstrādeva siddhaḥ | [Parāśarasmṛtiṭīkā zu ParDhSmṛti, 2, 15.2 676]
yavīyasīṃ vayasā kāyaparimāṇena ca nyūnām | [Parāśarasmṛtiṭīkā zu ParDhSmṛti, 2, 15.2 677]
tatra vayonyūnatāyā iyattāmāha manuḥ | [Parāśarasmṛtiṭīkā zu ParDhSmṛti, 2, 15.2 678.1]
viṃśadvarṣodvahet kanyāṃ hṛdyāṃ dvādaśavārṣikīm | [Parāśarasmṛtiṭīkā zu ParDhSmṛti, 2, 15.2 678.2]
tryaṣṭavarṣo 'ṣṭavarṣāṃ vā dharme sīdati satvaraḥ | [Parāśarasmṛtiṭīkā zu ParDhSmṛti, 2, 15.2 678.3]
iti | [Parāśarasmṛtiṭīkā zu ParDhSmṛti, 2, 15.2 679]
bṛhaspatirapi | [Parāśarasmṛtiṭīkā zu ParDhSmṛti, 2, 15.2 680.1]
triṃśadvarṣo daśābdāṃ tu bhāryāṃ vindeta nagnikām | [Parāśarasmṛtiṭīkā zu ParDhSmṛti, 2, 15.2 680.2]
ekaviṃśativarṣo vā saptavarṣāmavāpnuyāt | [Parāśarasmṛtiṭīkā zu ParDhSmṛti, 2, 15.2 680.3]
iti | [Parāśarasmṛtiṭīkā zu ParDhSmṛti, 2, 15.2 681]
viṣṇupurāṇe 'pi | [Parāśarasmṛtiṭīkā zu ParDhSmṛti, 2, 15.2 682.1]
varṣair ekaguṇāṃ bhāryāmudvahet triguṇaḥ svayam | [Parāśarasmṛtiṭīkā zu ParDhSmṛti, 2, 15.2 682.2]
iti | [Parāśarasmṛtiṭīkā zu ParDhSmṛti, 2, 15.2 683]
arogiṇīṃ acikitsyarājayakṣmādirogarahitām | [Parāśarasmṛtiṭīkā zu ParDhSmṛti, 2, 15.2 684]
bhrātṛmatīṃ jyeṣṭhaḥ kaniṣṭho vā bhrātā yasyāḥ sā bhrātṛmatī | [Parāśarasmṛtiṭīkā zu ParDhSmṛti, 2, 15.2 685]
anena putrikāśaṅkā vyudasyate | [Parāśarasmṛtiṭīkā zu ParDhSmṛti, 2, 15.2 686]
ata eva manuḥ | [Parāśarasmṛtiṭīkā zu ParDhSmṛti, 2, 15.2 687.1]
yasyāstu na bhaved bhrātā na vijñāyeta vā pitā | [Parāśarasmṛtiṭīkā zu ParDhSmṛti, 2, 15.2 687.2]
nopayaccheta tāṃ prājñaḥ putrikādharmaśaṅkayā | [Parāśarasmṛtiṭīkā zu ParDhSmṛti, 2, 15.2 687.3]
iti | [Parāśarasmṛtiṭīkā zu ParDhSmṛti, 2, 15.2 688]
yasyāḥ pitā putrikākaraṇābhiprāyavān vā na vā iti na vijñāyate tāṃ nopayacchet | [Parāśarasmṛtiṭīkā zu ParDhSmṛti, 2, 15.2 689]
