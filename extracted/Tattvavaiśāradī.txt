{Tattvavaiśāradī zu YS, 4, 1.1}
tad evaṃ prathamadvitīyatṛtīyapādaiḥ samādhitatsādhanatadvibhūtayaḥ prādhānyena vyutpāditāḥ | [Tattvavaiśāradī zu YS, 4, 1.1 1.1]
itarattu prāsaṅgikam aupodghātikaṃ coktam | [Tattvavaiśāradī zu YS, 4, 1.1 2.1]
ihedānīṃ taddhetukaṃ kaivalyaṃ vyutpādanīyam | [Tattvavaiśāradī zu YS, 4, 1.1 3.1]
na caitatkaivalyabhāgīyaṃ cittaṃ paralokaṃ ca paralokinaṃ vijñānātiriktaṃ cittakaraṇasukhādyātmakaśabdādyupabhoktāram ātmānaṃ ca prasaṃkhyānaparamakāṣṭhāṃ ca vinā vyutpādya śakyaṃ vaktumiti tad etat sarvam atra pāde vyutpādanīyam itaracca prasaṅgād upodghātād vā | [Tattvavaiśāradī zu YS, 4, 1.1 4.1]
tatra prathamaṃ siddhacitteṣu kaivalyabhāgīyaṃ cittaṃ nirdhārayitukāmaḥ pañcatayīṃ siddhim āha janmauṣadhimantratapaḥsamādhijāḥ siddhayaḥ | [Tattvavaiśāradī zu YS, 4, 1.1 5.1]
vyācaṣṭe dehāntariteti | [Tattvavaiśāradī zu YS, 4, 1.1 6.1]
svargopabhogabhāgīyāt karmaṇo manuṣyajātīyācaritāt kutaścin nimittāl labdhaparipākāt kvacid devanikāye jātamātrasyaiva divyadehāntaritā siddhiraṇimādyā bhavatīti | [Tattvavaiśāradī zu YS, 4, 1.1 7.1]
oṣadhisiddhim āha asurabhavaneṣviti | [Tattvavaiśāradī zu YS, 4, 1.1 8.1]
manuṣyo hi kutaścinnimittād asurabhavanam upasaṃprāptaḥ kamanīyābhir asurakanyābhir upanītaṃ rasāyanam upayujyājarāmaraṇatvam anyāśca siddhīr āsādayati | [Tattvavaiśāradī zu YS, 4, 1.1 9.1]
ihaiva vā rasāyanopayogena yathā māṇḍavyo munī rasopayogād vindhyavāsīti | [Tattvavaiśāradī zu YS, 4, 1.1 10.1]
mantrasiddhim āha mantrair iti | [Tattvavaiśāradī zu YS, 4, 1.1 11.1]
tapaḥsiddhimāha tapaseti | [Tattvavaiśāradī zu YS, 4, 1.1 12.1]
saṃkalpasiddhim āha kāmarūpīti | [Tattvavaiśāradī zu YS, 4, 1.1 13.1]
yadeva kāmayate'ṇimādi tadekapade 'sya bhavatīti | [Tattvavaiśāradī zu YS, 4, 1.1 14.1]
yatra kāmayate śrotuṃ vā mantuṃ vā tatra tadeva śṛṇoti manute veti | [Tattvavaiśāradī zu YS, 4, 1.1 15.1]
ādiśabdāddarśanādayaḥ saṃgṛhītā iti | [Tattvavaiśāradī zu YS, 4, 1.1 16.1]
samādhijāḥ siddhayo vyākhyātā adhastane pāde | [Tattvavaiśāradī zu YS, 4, 1.1 17.1]
