{TriKŚ, 2}
bhūrbhūtadhātrī girikarṇikābdhidvīpā samudrāmbaramekhalā kuḥ | [TriKŚ, 2 1.1]
kṣamādrikīlā ca jagadvahā ca puṃsi smṛtau madhyamalokamartyau | [TriKŚ, 2 1.2]
sahā kāntā gandhavatī ratnagarbhā ca medinī | [TriKŚ, 2 2.1]
svasthalī bhāratākhyaṃ tu varṣaṃ haimavataṃ viduḥ | [TriKŚ, 2 2.2]
bhārataṃ narabhūḥ kiṃpūruṣaṃ harivarṣaṃ tataḥ | [TriKŚ, 2 3.1]
bhadrāśvam uttarakurur hiraṇmayamilāvṛtam | [TriKŚ, 2 3.2]
ketumālamamūni syurbhuvo varṣāṇi vai nava | [TriKŚ, 2 4.1]
jambūplakṣakuśakrauñcaśākaśālmalipuṣkaraiḥ | [TriKŚ, 2 4.2]
dvīpāḥ saptātha saptaiva samudrā api kīrtitāḥ | [TriKŚ, 2 5.1]
lavaṇekṣusurāsarpirdadhidugdhapayomayāḥ | [TriKŚ, 2 5.2]
uṣaras tūṣavān ūṣo brahmāvartastapovaṭaḥ | [TriKŚ, 2 6.1]
kurukṣetraṃ prayāgaṃ ca himādriṃ vindhyamantarā | [TriKŚ, 2 6.2]
madhyadeśo'tha puṇḍrāḥ syurvarendrī gauḍanīvṛti | [TriKŚ, 2 7.1]
prabhāsaḥ somatīrthaṃ syādantarvedī kuśasthalī | [TriKŚ, 2 7.2]
prāgjyotiṣaḥ kāmarūpe tīrabhuktistu nicchaviḥ | [TriKŚ, 2 8.1]
videhāścātha kaśmīre kīrāḥ syuḥ śāstraśilpinaḥ | [TriKŚ, 2 8.2]
turuṣkāḥ khaśayaṣṭakkā vāhlīkāśca trigartakāḥ | [TriKŚ, 2 9.1]
daśerakā marubhuvo mālavāḥ syuravantayaḥ | [TriKŚ, 2 9.2]
ḍāhalāścedayaścaidyāḥ kārūṣāstu bṛhadgṛhāḥ | [TriKŚ, 2 10.1]
yadavastu daśārhāḥ syuḥ sātvatāḥ kukurāśca te | [TriKŚ, 2 10.2]
oṇḍrā utkalanāmāno magadhāḥ kīkaṭā matāḥ | [TriKŚ, 2 11.1]
velākūlaṃ tāmaliptaṃ tāmaliptī tamālikā | [TriKŚ, 2 11.2]
ekacakraṃ harigṛhaṃ śaṃbhupuryatha vartaniḥ | [TriKŚ, 2 12.1]
pūrvadeśo'tha sāketam ayodhyottarakośalā | [TriKŚ, 2 12.2]
kuśasthalaṃ kānyakubjaṃ nāgāṅgaṃ hastināpuram | [TriKŚ, 2 13.1]
gajāhvaṃ hāstinaṃ cātha śrāvastī dharmapattanam | [TriKŚ, 2 13.2]
kurukṣetraṃ vinaśanaṃ kauśāmbī vatsapattanam | [TriKŚ, 2 14.1]
prājāpatyaḥ prayāgaḥ syāddvārakā vanamālinī | [TriKŚ, 2 14.2]
dvāravatyabdhinagarī videhāmithile same | [TriKŚ, 2 15.1]
mathurā tu madhūpaghnaṃ jitvarī tu tapaḥsthalī | [TriKŚ, 2 15.2]
vārāṇasī tīrtharājī viśālojjayinī same | [TriKŚ, 2 16.1]
campā tu mālinī puṣpapuraṃ pāṭaliputrakam | [TriKŚ, 2 16.2]
devīkoṭo bāṇapuraṃ koṭīvarṣam umāvanam | [TriKŚ, 2 17.1]
syācchoṇitapuraṃ cātha yojanaṃ mārgadhenukam | [TriKŚ, 2 17.2]
krimiśailastu valmīkaḥ śakramūrdhātha saṃcaraḥ | [TriKŚ, 2 18.1]
dharaṇaḥ piṇḍalaḥ setuḥ panthāstu kṣullamo vahaḥ | [TriKŚ, 2 18.2]
vāṭaḥ pathaśca māthaśca khapuraṃ tūrdhvagaṃ puram | [TriKŚ, 2 19.1]
hariścandrapuraṃ śaubham udraṅgaḥ pratimārgakaḥ | [TriKŚ, 2 19.2]
traṅgātraṅgau nirmuṭaṃ tu paṇyājīvakacaṅgale | [TriKŚ, 2 20.1]
puṃsi haṭṭakrayārohau janyaṃ grāmamukhaṃ ca tat | [TriKŚ, 2 20.2]
syād abhiṣyandivamanaṃ śākhānagaramityapi | [TriKŚ, 2 21.1]
śāsanaṃ dharmakīlaḥ syānmakutiḥ śūdraśāsanam | [TriKŚ, 2 21.2]
paṭṭolikā kﾱptakīlā pāṃsukīlaṃ na kasyacit | [TriKŚ, 2 22.1]
ṣaḍbhiryavaiḥ syādaṅguṣṭha etairdvādaśabhirbhavet | [TriKŚ, 2 22.2]
vitastiḥ syādato dvābhyāṃ hastaḥ syāttaccatuṣṭayam | [TriKŚ, 2 23.1]
daṇḍo dhanvantaraṃ tasya sahasradvitayena tu | [TriKŚ, 2 23.2]
krośastābhyāṃ tu gavyūtistaddvayaṃ yojanaṃ matam | [TriKŚ, 2 24.1]
caturaṣṭaśatagrāmāntardroṇamukhakarvaṭau | [TriKŚ, 2 24.2]
garbhāgārāpavarake vāstu syādgṛhapotakaḥ | [TriKŚ, 2 25.1]
syātprāsādo devakulaṃ putrikā śālabhañjikā | [TriKŚ, 2 25.2]
oko gṛhaṃ piṭaṃ cālo valabhī candraśālikā | [TriKŚ, 2 26.1]
kūṭāgāraṃ cātha kapiśīrṣaṃ ghoṭakaśīrṣakam | [TriKŚ, 2 26.2]
kramaśīrṣaṃ cātha kharakuṭī nāpitaśālikā | [TriKŚ, 2 27.1]
kuśālikā pakṣiśālā kārāveśma vadhāṅgakam | [TriKŚ, 2 27.2]
kāyamānaṃ tṛṇakuṭī darbhaṭo nibhṛtaṃ gṛham | [TriKŚ, 2 28.1]
kuḍaṅgodghāṭapiṭharā indrakoṣastu mañcakaḥ | [TriKŚ, 2 28.2]
vāsāgāraṃ bhogagṛhaṃ kanyāpatnyāṭaniṣkuṭāḥ | [TriKŚ, 2 29.1]
devīgṛhaṃ tu valabhī layanaṃ saugatālayaḥ | [TriKŚ, 2 29.2]
śivasya vṛṣamaṇḍapyāṃ budhair gopiṭakaṃ smṛtam | [TriKŚ, 2 30.1]
vātāyanaṃ gavākṣaḥ syād vadhūṭaśayanaṃ tathā | [TriKŚ, 2 30.2]
upaśalyopakaṇṭhe dve kapāṭo dvārakaṇṭakaḥ | [TriKŚ, 2 31.1]
kavāṭaścāraraṃ kanthāvāṭaḥ prākāra ityapi | [TriKŚ, 2 31.2]
śaile sthāvaradhātubhṛddharakukīlo vyaṃśakaḥ sānumāñjīmūtaḥ pṛthuśekharaśca kaṭakī dantī nago nirjharī | [TriKŚ, 2 32.1]
kuṭṭāro'tha himālayo nagapatirmenādhavomāgurū kailāse gaṇaparvataśca rajataprasthaḥ kuberācalaḥ | [TriKŚ, 2 32.2]
hiraṇyanābhamainākasunābhā himavatsute | [TriKŚ, 2 33.1]
śailāgre śikharaṃ śṛṅgaṃ dantaḥ prāgbhāra ityapi | [TriKŚ, 2 33.2]
pūrvādrir dinamūrdhā syādastādriścaramācalaḥ | [TriKŚ, 2 34.1]
candanādristu malayaḥ kauñcaḥ krauñcaśca mālyavān | [TriKŚ, 2 34.2]
mahendro malayaḥ sahyaḥ śuktimān pāriyātrakaḥ | [TriKŚ, 2 35.1]
ṛkṣo vindhyaśca saptaite jambūdvīpakulācalāḥ | [TriKŚ, 2 35.2]
aśmā pajharukaḥ pāṭaḥ pāraṭīṭaśca mṛnmaruḥ | [TriKŚ, 2 36.1]
gharṣaṇālaḥ śilāputro gṛhāśmā gṛhakacchapaḥ | [TriKŚ, 2 36.2]
gairikaṃ tu vanālaktaṃ raktadhāturgaverukam | [TriKŚ, 2 37.1]
pratyaśmā girimṛccātha śilādhātuḥ sitopalaḥ | [TriKŚ, 2 37.2]
mṛtkolo varṇalekhā ca kaṭhinī kakkhaṭī khaṭī | [TriKŚ, 2 38]
vārkṣaṃ vanaṃ talaṃ talkaṃ hiṅgulaṃ samajaṃ trasam | [TriKŚ, 2 39.1]
līlodyānaṃ devanaṃ syād riñcholī paṅktir āvalī | [TriKŚ, 2 39.2]
vṛkṣaḥ kāraskaro gacchaḥ palāśī viṣṭaraḥ sthiraḥ | [TriKŚ, 2 40.1]
caityo devatarurdevāvāse karibhakuñjarau | [TriKŚ, 2 40.2]
chāyātaruḥ sthiracchāyo vandā kākaruhā smṛtā | [TriKŚ, 2 41.1]
vanaspatir nirluṭaḥ syātphullonnidravikasvarāḥ | [TriKŚ, 2 41.2]
smitonmudrau kiliñjaṃ tu sūkṣmadārvatha pallavaḥ | [TriKŚ, 2 42.1]
bisalaṃ kisalaṃ cāthotkalikāṅgārite same | [TriKŚ, 2 42.2]
guccho guluñchaḥ kṣepaḥ syāccamarī mañjaraṃ na nā | [TriKŚ, 2 43.1]
mañjiśca gondī gundī ca makarando marandavat | [TriKŚ, 2 43.2]
vedhakaḥ kaṇṭake pattrasūcidrunakhavaṅkilāḥ | [TriKŚ, 2 44.1]
pippalo vādaraṅgaḥ syāccaityadruḥ keśavālayaḥ | [TriKŚ, 2 44.2]
yakṣodumbarakaṃ tvasya phale'tha gṛhanāśanaḥ | [TriKŚ, 2 45.1]
devavṛkṣo dānagandhiḥ saptapattraḥ śirorujā | [TriKŚ, 2 45.2]
dantaharṣaṇajambīrau katako 'mbuprasādanaḥ | [TriKŚ, 2 46.1]
varuṇas tv aśmarīghno 'thādhvagabhogyo madhudrumaḥ | [TriKŚ, 2 46.2]
kapicūto 'mrātake 'sya phale paśuharītakī | [TriKŚ, 2 47.1]
pikabandhustu cūtaḥ syāt strīpriyaḥ ṣaṭpadātithiḥ | [TriKŚ, 2 47.2]
madhudūto vasantadrur mahākālorukālakau | [TriKŚ, 2 48.1]
śobhāñjanastu strīcittahārī vidradhināśanaḥ | [TriKŚ, 2 48.2]
prābhāñjano'tha prācīnapanaso goharītakī | [TriKŚ, 2 49.1]
mahākapittho bilvaśca kolī gṛdhranakhī smṛtā | [TriKŚ, 2 49.2]
syāt picchiladalā svāduphalātho nāgaraṅgakaḥ | [TriKŚ, 2 50.1]
takrādhivāsī nāraṅgaḥ kirmīras tvaksugandhakaḥ | [TriKŚ, 2 50.2]
syāddharmaṇaḥ picchilatvagdhavastu madhuratvacaḥ | [TriKŚ, 2 51.1]
piśācadruḥ pītaphalaḥ śākhoṭaḥ karkaśacchadaḥ | [TriKŚ, 2 51.2]
arśohitastu rakṣoghno bhallātakyatha śālmalī | [TriKŚ, 2 52.1]
durārohā smṛtā piṇḍītagaraḥ kaphavardhanaḥ | [TriKŚ, 2 52.2]
kākaciñcī tulābījaṃ khadiro bālapattrakaḥ | [TriKŚ, 2 53.1]
yūpadruḥ kuṣṭhahṛccātha karañjo ghṛtapūrṇakaḥ | [TriKŚ, 2 53.2]
rasāyanaphalā pathyā śakasṛṣṭā sudhodbhavā | [TriKŚ, 2 54.1]
saralo dhūpavṛkṣaḥ syācchoṇako nyaṅkubhūruhaḥ | [TriKŚ, 2 54.2]
campakālustu murajaphalaḥ syātpanasaśca saḥ | [TriKŚ, 2 55.1]
ḍahuḥ kṣudrāmlapanaso niculo raktamañjaraḥ | [TriKŚ, 2 55.2]
nimbo 'rkapādapaḥ puṇyagandhastu kusumādhirāṭ | [TriKŚ, 2 56.1]
campako varalabdhaśca vakulaḥ siṃhakesaraḥ | [TriKŚ, 2 56.2]
śīdhugandho'tha kaṅkellirnaṭaḥ kāntāṅghridohadaḥ | [TriKŚ, 2 57.1]
aśokaḥ piṇḍapuṣpastu dāḍimaḥ phalaśāḍavaḥ | [TriKŚ, 2 57.2]
dāḍimbaḥ parvaruṭ ca syāt svādvamblaḥ śukavallabhaḥ | [TriKŚ, 2 58.1]
piṇḍīro'tha suvarṇebhanāgākhyo nāgakesaraḥ | [TriKŚ, 2 58.2]
syātpuṣparocanaścāpi cūrṇaṃ tasya haridravaḥ | [TriKŚ, 2 59.1]
niśipuṣpā tu śephālī kuṭajaḥ pāṇḍuradrumaḥ | [TriKŚ, 2 59.2]
latāśaṅkutaruḥ śālo nīpo dhārākadambakaḥ | [TriKŚ, 2 60.1]
kaṭaṃkaṭerī haridrā śiṃśapā yugmapattrikā | [TriKŚ, 2 60.2]
paṭolaṃ syādrājaphalaṃ tasya mūle tu ramyakam | [TriKŚ, 2 61.1]
sūtrapuṣpastu karpāse jīrṇaparṇaṃ kadambakam | [TriKŚ, 2 61.2]
prahasantī tu yūthī syād damanaḥ puṣpacāmaraḥ | [TriKŚ, 2 62.1]
mālatīpuṣpakalikāṃ saumanasyāyanīṃ viduḥ | [TriKŚ, 2 62.2]
kunde syād voraṭaḥ puṃsi graiṣmī tu navamālikā | [TriKŚ, 2 63.1]
raktapiṇḍas tv oṇḍrapuṣpaṃ syādamlānaḥ kuraṇṭakaḥ | [TriKŚ, 2 63.2]
kandalaśilīndhrapuṣpe śleṣmaghnī tripuramallikā proktā | [TriKŚ, 2 64.1]
eraṇḍahastikarṇe prācīnāmalakavāribadare dve | [TriKŚ, 2 64.2]
bṛhatpāṭalidhustūrau kadalī tvāyatacchadā | [TriKŚ, 2 65.1]
syāttantuvigrahā mañjiphalā vāraṇavallabhā | [TriKŚ, 2 65.2]
vātiṅgaṇastu vārtākur vārtākaḥ śākabilvakaḥ | [TriKŚ, 2 66.1]
klībe vaṅgaṃ ca vārtākī syānmahābṛhatītyapi | [TriKŚ, 2 66.2]
kuṣṭhaṃ gadāhvayaṃ mūlaṃ tvasya puṣkaramūlakam | [TriKŚ, 2 67.1]
vaṅgasenas tvagastidruḥ śukanāso munidrumaḥ | [TriKŚ, 2 67.2]
analiḥ kunalī putraṃjīvastu ślīpadāpahaḥ | [TriKŚ, 2 68.1]
chattrako mallipattraṃ syātkubjako vajrakaṇṭakaḥ | [TriKŚ, 2 68.2]
vāstūkaṣṭakkadeśīyaḥ śākavīro ghanāmalaḥ | [TriKŚ, 2 69.1]
śothajid garahā kālaśāko'pyatha mahauṣadhī | [TriKŚ, 2 69.2]
mahī viṣaghnī cakrāṅgī matsyākṣī hilamocikā | [TriKŚ, 2 70.1]
jalabrahmī ca sālīñce pakūro lohamārakaḥ | [TriKŚ, 2 70.2]
kecukaṃ peculī pecā nārīco viśvalocanaḥ | [TriKŚ, 2 71.1]
keśarājo nāgamāraḥ pararur bhaṅgasodaraḥ | [TriKŚ, 2 71.2]
suniṣaṇṇaṃ cacuḥ puṃsi chattrapattraṃ tamālakam | [TriKŚ, 2 72.1]
sthalapadmamatho devapatnīmadhvālukaṃ viduḥ | [TriKŚ, 2 72.2]
phalapuccho varaṇḍāluḥ syād raṅgeṣṭālukaṃ ca yat | [TriKŚ, 2 73.1]
śrīmastakaḥ svastikaḥ syād rāhūcchiṣṭo rasonakaḥ | [TriKŚ, 2 73.2]
kūṣmāṇḍastu ghṛṇāvāsas timiṣo grāmyakarkaṭī | [TriKŚ, 2 74.1]
vālukī karkaṭīrvārumūtralā romaśā ca sā | [TriKŚ, 2 74.2]
syāccelānaś citraphalaḥ sukhāśo rājatāmiṣaḥ | [TriKŚ, 2 75.1]
latāpanasamāṭāmrau seṭur ūrdhvāsitastu yaḥ | [TriKŚ, 2 75.2]
parākaḥ kāravello'sau goḍumbā gajacirbhiṭaḥ | [TriKŚ, 2 76.1]
mṛtyubījastu vaṃśaḥ syātketakaḥ krakacacchadaḥ | [TriKŚ, 2 76.2]
dṛkkaṭo bahumūlaḥ syātkarīre veṇukarkaṭaḥ | [TriKŚ, 2 77.1]
kāśo'śvavālaḥ kākekṣur vanahāsaśca cūrṇalā | [TriKŚ, 2 77.2]
guḍadārur madhutṛṇaṃ syād ikṣur asipattrakaḥ | [TriKŚ, 2 78.1]
khānodako nālikeraḥ karakāmbhāḥ śiraḥphalaḥ | [TriKŚ, 2 78.2]
surañjano gopadalo rājatālaś chaṭāphalaḥ | [TriKŚ, 2 79.1]
karamaṭṭastantusāro guvāko jhora ityapi | [TriKŚ, 2 79.2]
rāmapūgastu kāmīno munipūgaḥ sarevaṭaḥ | [TriKŚ, 2 80.1]
pūgaroṭastu hintālaḥ klībaṃ tiriṭi tatphalam | [TriKŚ, 2 80.2]
ghanāmayaḥ syāt kharjūro dvau tu kācimabhañjarū | [TriKŚ, 2 81.1]
tarau devakulodbhūte dūrvā tu haritālikā | [TriKŚ, 2 81.2]
