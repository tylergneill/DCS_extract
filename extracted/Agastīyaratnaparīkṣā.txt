{AgRPar, 1}
pañca ratnāni mukhyāni coparatnacatuṣṭayam | [AgRPar, 1 1.1]
likhyante cātra saṃbhidya yathāmaulyaṃ yathāguṇam | [AgRPar, 1 1.2]
vajraṃ ca mauktikaṃ caiva māṇikyaṃ nīlam eva ca | [AgRPar, 1 2.1]
maṇir marakataś caiva mahāratnāni pañcadhā | [AgRPar, 1 2.2]
uparatnāni catvāri kathayāmi śṛṇuta tat | [AgRPar, 1 3.1]
gomedaṃ puṣyarāgaṃ ca vaiḍūryaṃ ca pravālakam | [AgRPar, 1 3.2]
vajraṃ ca mauktikaṃ śvetaṃ māṇikyaṃ lohitaṃ viduḥ | [AgRPar, 1 4.1]
nīlaṃ nīlaṃ samākhyātaṃ marakataṃ haritaṃ hitam | [AgRPar, 1 4.2]
śvetaṃ pītaṃ ca gomedaṃ puṣyarāgaṃ ca piñjaram | [AgRPar, 1 5.1]
pravālaṃ lohitaṃ proktaṃ vaiḍūryaṃ haritapāṇḍuram | [AgRPar, 1 5.2]
kośale ca kaliṅge ca magadhe ca himālaye | [AgRPar, 1 6.1]
pauṇḍrākare ca saurāṣṭre vajrasyotpattibhūmayaḥ | [AgRPar, 1 6.2]
ratnānām uttamaṃ vajraṃ yo bibharti narottamaḥ | [AgRPar, 1 7.1]
uttamaṃ sarvasattvānāṃ yathā śakras tathaiva saḥ | [AgRPar, 1 7.2]
abhedyaṃ ca tathādāhyam aśoṣyākledyam eva ca | [AgRPar, 1 8.1]
yathaivātmā tathā vajraṃ tasmān maulyaṃ samarpayet | [AgRPar, 1 8.2]
doṣā guṇāḥ sapta kīrtitā ratnakovidaiḥ | [AgRPar, 1 9.1]
uttamādhamamadhyānāṃ maulyaṃ dvādaśakam | [AgRPar, 1 9.2]
malaṃ bindur yavo rekhā veṣagyam kākapādavat | [AgRPar, 1 10.1]
doṣāḥ pañca parityajyā nānāduḥkhaphalapradāḥ | [AgRPar, 1 10.2]
tuṅgaṃ vajraṃ praśaṃsanti ṣaṭkoṇaṃ laghu bhāskaram | [AgRPar, 1 11.1]
sutīkṣṇadhāram aṣṭāśraṃ sarvato raśmicikkaṇam | [AgRPar, 1 11.2]
akālamṛtyusarpāgniśatruvyādhibhayāni ca | [AgRPar, 1 12.1]
dūrāt tasya praṇaśyanti vajraṃ yasya gṛhe bhavet | [AgRPar, 1 12.2]
nirdoṣe yavamātre tu sarvataḥ kāntisaṃghṛte | [AgRPar, 1 13.1]
pañcāśad bhavati maulyaṃ ratnaśāstre hy udāhṛtam | [AgRPar, 1 13.2]
piṇḍato dviguṇasthaulyaṃ taulyaṃ caiva yadā bhavet | [AgRPar, 1 14.1]
caturguṇaṃ bhaven mūlyaṃ triguṇe tv aṣṭamaṃ yathā | [AgRPar, 1 14.2]
śveto raktas tathā pītaḥ kṛṣṇaś ca kuliśo bhavet | [AgRPar, 1 15.1]
brāhmaṇādikrameṇaiva jātibhedas tu kalpitaḥ | [AgRPar, 1 15.2]
uttamaṃ brāhmaṇe maulyaṃ madhyamaṃ kṣatriye tathā | [AgRPar, 1 16.1]
sāmānyam vaiśyavarṇe ca adhamaṃ śūdrajanmani | [AgRPar, 1 16.2]
yan maulyaṃ brāhmaṇe proktam pādonaṃ kṣatriye smṛtam | [AgRPar, 1 17.1]
anenaiva kramenaiva hīyate ca yathākramam | [AgRPar, 1 17.2]
vajram ca trividhaṃ proktaṃ naro narī napuṃsakam | [AgRPar, 1 18.1]
aṣṭāśraṃ cāṣṭaphalakaṃ ṣaṭkoṇaṃ caiva bhāskaram | [AgRPar, 1 18.2]
arbudendradhanur vāritaraṃ puṃvajram ucyate | [AgRPar, 1 19.1]
tad eva cet pītākāraṃ strīvajraṃ vartulāya ca | [AgRPar, 1 19.2]
vartulaṃ kuṇṭhakoṇāśraṃ kiṃcid uru napuṃsakam | [AgRPar, 1 20.1]
strīpuṃnapuṃsakaṃ vajraṃ yojyaṃ puṃstrīnapuṃsakaiḥ | [AgRPar, 1 20.2]
tyajyaṃ syān naiva phaladaṃ puṃvajreṇa vinā kvacit | [AgRPar, 1 21.1]
brahmakṣatriyaviṭśūdrasvasvavarṇaphalapradam | [AgRPar, 1 21.2]
kṛtrimatvaṃ yathā vajre kathyate sūribhiḥ kvacit | [AgRPar, 1 22.1]
kṣārāmlair lepayed vajraṃ gharme ca pariśodhayet | [AgRPar, 1 22.2]
kṛtrimaṃ yāti vaivarṇyam sahajaṃ cātidīpyate | [AgRPar, 1 22.3]
varṇapiṇḍagurutvāni tuṭivṛddhikrameṇa tu | [AgRPar, 1 23.1]
sarvatra vardhate maulyaṃ guṇadoṣasvabhāvataḥ | [AgRPar, 1 23.2]
māhendro yaṃ maṇir dhāryo dhanadhānyasamṛddhidaḥ | [AgRPar, 1 24.1]
putradaḥ pavanaḥ pūjyaḥ śatrughnaḥ samarābhayaḥ | [AgRPar, 1 24.2]
gurviṇībhir na dhartavyo yuvatībhir ayam maṇiḥ | [AgRPar, 1 25.1]
jaṭhare vajrasaṃsargād garbhāśravo bhaviṣyati | [AgRPar, 1 25.2]
jīmūtakarimatsyāhivaṃśaśaṅkhavarāhajāḥ | [AgRPar, 1 26.1]
śuktyudbhavāś ca vijñeyāś cāṣṭau mauktikajātayaḥ | [AgRPar, 1 26.2]
jīmūte śucirūpaṃ syāt kare pāṭalabhāsuram | [AgRPar, 1 27.1]
hariśvetaṃ tathā vaṃśe pītaśvetaṃ ca śūkare | [AgRPar, 1 28.1]
śaṅkhaśuktyudbhavaṃ śvetam muktāratnam anukramam | [AgRPar, 1 29.1]
rāgas trāsaś ca binduś ca rekhā ca jalagarbhatā | [AgRPar, 1 29.2]
sarvaratneṣv amī pañca doṣāḥ sādhāraṇā matāḥ | [AgRPar, 1 29.3]
kṣetratoyabhavā doṣā ratneṣu na laganti te | [AgRPar, 1 29.4]
hari śvetaṃ laghu snigdhaṃ raśmivan nirmalaṃ mahat | [AgRPar, 1 30.1]
khyātam toyaprabhaṃ vṛttaṃ mauktikaṃ navadhā śubham | [AgRPar, 1 30.2]
sukṣmāṅgam nirmalaśyāmam tāmrābhaṃ lavaṇopamam | [AgRPar, 1 31.1]
ardhaṃ ca vikaṭam granthikaṃ mauktikaṃ tyajet | [AgRPar, 1 31.2]
yāvan mūlyam sitasyātra muktāratnasya kīrtitam | [AgRPar, 1 32.1]
caturthāṃśavihīnaṃ ca kartavyam ratnake maṇau | [AgRPar, 1 32.2]
badarīphalamātraṃ tu uditārkasamaprabham | [AgRPar, 1 33.1]
tad ratnaṃ liktada proktaṃ bhuktimuktiphalapradam | [AgRPar, 1 33.2]
sacchidraṃ karkaśaṃ kṣaudraṃ raktābhaṃ ca sabindukam | [AgRPar, 1 34.1]
malinaṃ niṣprabhaṃ citraṃ bhagnam tu mauktikaṃ tyajet | [AgRPar, 1 34.2]
svacchābhaṃ ca suvṛttaṃ ca guru snigdhaṃ ca nirmalam | [AgRPar, 1 35.1]
tuṅgam indusamābhāsaṃ muktāratnam amaulyakam | [AgRPar, 1 35.2]
śvetavarṇo bhaved vipraḥ kṣatriyaś cārkasaṃnibhaḥ | [AgRPar, 1 36.1]
pītacchāyo bhaved vaiśyaḥ śūdrarucir bhavet [... au3 Zeichenjh] | [AgRPar, 1 36.2]
rājyasampatsutān saukhyaṃ gajavājipuraḥsaram | [AgRPar, 1 37.1]
prāpnoty eva sajātiḥ syād gṛhe nirdoṣaśaṅkhajam | [AgRPar, 1 37.2]
suvṛttaṃ suprabhaṃ śvetaṃ guñjāmātram anardhi ca | [AgRPar, 1 38.1]
pañcaviṃśatimaulyaṃ ca ratnaśāstre hy udāhṛtam | [AgRPar, 1 38.2]
yathā ca vardhate muktā tathā maulyaṃ ca vardhate | [AgRPar, 1 39.1]
kṣīyate ca yathā muktā tathā maulyaṃ hi hīyate | [AgRPar, 1 39.2]
guñjānāṃ catuḥṣaṣṭyā bhāreṇa ca mitaṃ ca tat | [AgRPar, 1 40.1]
uttamaṃ mauktikaṃ tamru koṭimūlyasya bhājanam | [AgRPar, 1 40.2]
mauktike yadi saṃdehaḥ kṛtrime sahaje 'pi vā | [AgRPar, 1 41.1]
parīkṣā tatra kartavyā ratnaśāstraviśāradaiḥ | [AgRPar, 1 41.2]
svedayed agninā vāpi śvetavastreṇa veṣṭayet | [AgRPar, 1 42.1]
haste mauktikam ādāya śālituṣyena mardayet | [AgRPar, 1 42.2]
kṛtrimaṃ bhaṅgam āyāti sahajaṃ cātidīpyate | [AgRPar, 1 42.3]
