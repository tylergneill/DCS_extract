{Sūryaśatakaṭīkā zu SūryaŚ, 1, 1.2}
abhinavā nūtanā bhānavīyā bhānavaḥ sāvitrā raśmayo vo yuṣmabhyaṃ vibhūtyai samṛddhyai bhūyāsurbhavantu | [Sūryaśatakaṭīkā zu SūryaŚ, 1, 1.2 1]
kiṃ kurvantaḥ | [Sūryaśatakaṭīkā zu SūryaŚ, 1, 1.2 2]
sindūrareṇuśca sāndro bahalaḥ sindūrareṇuḥ sindūrarajastaddadhata iva | [Sūryaśatakaṭīkā zu SūryaŚ, 1, 1.2 3]
kiṃbhūtam | [Sūryaśatakaṭīkā zu SūryaŚ, 1, 1.2 4]
jambhasyārātirjambhārātiḥ śakrastasyebho hastī airāvaṇastasya kumbhau mastakau tayostau vā udbhavo yasyeti vigrahaḥ | [Sūryaśatakaṭīkā zu SūryaŚ, 1, 1.2 5]
etaduktaṃ bhavati ye svargasthāste udayarāgabhṛtas tān avalokyairāvaṇakumbhasthaṃ sindūrareṇuṃ dadhata iva manyante | [Sūryaśatakaṭīkā zu SūryaŚ, 1, 1.2 6]
udayaścāsau giriśca tasya taṭī tasyā dhātavo gairikādayasteṣāṃ dhārākāro dravo dhārādravaḥ prapātastasyevaughaiḥ pravāhaiḥ samūhairavicchinnaiḥ siktā ata eva raktā iva | [Sūryaśatakaṭīkā zu SūryaŚ, 1, 1.2 7]
udayagiristhānām evaṃ buddhirjāyate tulyakālaṃ samakālam āyāntyā āgacchantyā padmakhaṇḍadīptyā ivāruṇāḥ | [Sūryaśatakaṭīkā zu SūryaŚ, 1, 1.2 8]
sahaiva savitrā kamalavanānāṃ rugāgacchati | [Sūryaśatakaṭīkā zu SūryaŚ, 1, 1.2 9]
evaṃ dīptyā dharāsthānāṃ pratītir bhavati | [Sūryaśatakaṭīkā zu SūryaŚ, 1, 1.2 10]
kiṃ kurvanto bhānavaḥ | [Sūryaśatakaṭīkā zu SūryaŚ, 1, 1.2 11]
trailokyam udbhāsayantaḥ | [Sūryaśatakaṭīkā zu SūryaŚ, 1, 1.2 12]
abhinavatvaṃ teṣāṃ dikkaraṇāpekṣayā | [Sūryaśatakaṭīkā zu SūryaŚ, 1, 1.2 13]
{Sūryaśatakaṭīkā zu SūryaŚ, 1, 2.2}
te bhāskarasya karā vo yuṣmākaṃ kalyāṇaṃ kriyāsur vidheyāsuḥ | [Sūryaśatakaṭīkā zu SūryaŚ, 1, 2.2 1]
ye kamalavanodghāṭanaṃ kurvate padmakhaṇḍānāmunmīlanaṃ vidadhate | [Sūryaśatakaṭīkā zu SūryaŚ, 1, 2.2 2]
utprekṣate lakṣmīm ākraṣṭukāmā ivāpakraṣṭumanasa iva | [Sūryaśatakaṭīkā zu SūryaŚ, 1, 2.2 3]
yato lakṣmīṃ sadaiva kamalavaneṣu kṛtasaṃnidhānāmākraṣṭumiva | [Sūryaśatakaṭīkā zu SūryaŚ, 1, 2.2 4]
kiṃ kartum | [Sūryaśatakaṭīkā zu SūryaŚ, 1, 2.2 5]
dātuṃ vitāritum | [Sūryaśatakaṭīkā zu SūryaŚ, 1, 2.2 6]
kasmai | [Sūryaśatakaṭīkā zu SūryaŚ, 1, 2.2 7]
bhaktiprahvāya | [Sūryaśatakaṭīkā zu SūryaŚ, 1, 2.2 8]
bhaktyā prahvo namro bhaktiprahvastasmai | [Sūryaśatakaṭīkā zu SūryaŚ, 1, 2.2 9]
kīdṛśīṃ śriyam | [Sūryaśatakaṭīkā zu SūryaŚ, 1, 2.2 10]
mukulapuṭakuṭīkoṭarakroḍalīnām | [Sūryaśatakaṭīkā zu SūryaŚ, 1, 2.2 11]
mukulaśabdena kuḍmalamucyate | [Sūryaśatakaṭīkā zu SūryaŚ, 1, 2.2 12]
tasya yaḥ puṭaḥ sa eva kuṭī śāleva mukulapuṭakuṭī tasyāḥ koṭaramabhyantaraṃ tasya kroḍo'vanamrapradeśastatra līnāṃ saṃśliṣṭām | [Sūryaśatakaṭīkā zu SūryaŚ, 1, 2.2 13]
kīdṛśāḥ karāḥ | [Sūryaśatakaṭīkā zu SūryaŚ, 1, 2.2 14]
kālākārāndhakārānanapatitajagatsādhvasadhvaṃsakalyāḥ | [Sūryaśatakaṭīkā zu SūryaŚ, 1, 2.2 15]
kālasyevākāro yasya sa kālākāraḥ sa cāsāvandhakāraśca tasyānanaṃ mukhaṃ tatra patitaṃ yajjagattasya sādhvasaṃ bhayaṃ tasya dhvaṃso nāśastatra kalyāḥ paṭavaḥ samarthā eva | [Sūryaśatakaṭīkā zu SūryaŚ, 1, 2.2 16]
punaḥ kiṃlakṣaṇāḥ | [Sūryaśatakaṭīkā zu SūryaŚ, 1, 2.2 17]
kisalayarucayaḥ kisalayānāmiva ruciryeṣāṃ te'bhinavāṅkurabhāsaḥ | [Sūryaśatakaṭīkā zu SūryaŚ, 1, 2.2 18]
{Sūryaśatakaṭīkā zu SūryaŚ, 1, 3.2}
bradhnaḥ sūryastasya pādā raśmayaḥ pāntvavantu | [Sūryaśatakaṭīkā zu SūryaŚ, 1, 3.2 1]
kān | [Sūryaśatakaṭīkā zu SūryaŚ, 1, 3.2 2]
vo yuṣmān | [Sūryaśatakaṭīkā zu SūryaŚ, 1, 3.2 3]
kiṃ kurvantaḥ | [Sūryaśatakaṭīkā zu SūryaŚ, 1, 3.2 4]
ambhoruhāṇāṃ padmānāṃ garbheṣvabhyantareṣu śikhariṣu ca parvateṣu śitāgreṣu tīkṣṇaprānteṣu tulyaṃ samaṃ patanto gacchantaḥ | [Sūryaśatakaṭīkā zu SūryaŚ, 1, 3.2 5]
anyasya hi pādā yathā haritaśādvalopacitāyāṃ bhūmau nipatanti tathā na śarkarilāyāṃ kaṇṭakitāyāṃ vā | [Sūryaśatakaṭīkā zu SūryaŚ, 1, 3.2 6]
bradhnasya punarmārdavātiśayayukteṣu padmagarbheṣu tīkṣṇaśṛṅgeṣu ca parvateṣu samaṃ patanti | [Sūryaśatakaṭīkā zu SūryaŚ, 1, 3.2 7]
vāsarasya divasasya prārambhe mukhe tasyaiva vyuparatisamaye cāstamanakāle tathaiva sadṛśā ekarūpāḥ | [Sūryaśatakaṭīkā zu SūryaŚ, 1, 3.2 8]
tribhuvanaṃ bhavanaprāṅgaṇamiva tribhuvanabhavanaprāṅgaṇaṃ tasmiṃstrailokyaveśmājire niṣparyāyamavidyamānakramaṃ pravṛttāḥ prasṛtāḥ | [Sūryaśatakaṭīkā zu SūryaŚ, 1, 3.2 9]
anyasya hi pādāścaraṇā gṛhāṅgaṇe paryāyeṇa pravartante | [Sūryaśatakaṭīkā zu SūryaŚ, 1, 3.2 10]
tasya punaḥ samakālameva | [Sūryaśatakaṭīkā zu SūryaŚ, 1, 3.2 11]
ūṣmāṇam auṣṇyaṃ bhṛśaṃ bibhrato'tyarthaṃ dadhataḥ | [Sūryaśatakaṭīkā zu SūryaŚ, 1, 3.2 12]
utprekṣate saṃtatādhvaśramajamiva | [Sūryaśatakaṭīkā zu SūryaŚ, 1, 3.2 13]
saṃtataścāsāvadhvā ca saṃtatādhvā | [Sūryaśatakaṭīkā zu SūryaŚ, 1, 3.2 14]
adhvaśabdo'trādhikagamane vartate | [Sūryaśatakaṭīkā zu SūryaŚ, 1, 3.2 15]
tena śramastasmājjātastamiva | [Sūryaśatakaṭīkā zu SūryaŚ, 1, 3.2 16]
bhṛśamavicchinnaṃ gāḍhaṃ gamanakhedasaṃbhavamiva | [Sūryaśatakaṭīkā zu SūryaŚ, 1, 3.2 17]
anyo hi yaḥ pānthastasya pādā ūṣmāṇameva bibhrati dadhati | [Sūryaśatakaṭīkā zu SūryaŚ, 1, 3.2 18]
{Sūryaśatakaṭīkā zu SūryaŚ, 1, 4.2}
te raśmayo marīcayo maṅgalaṃ kalyāṇaṃ vo diśantu dadatu | [Sūryaśatakaṭīkā zu SūryaŚ, 1, 4.2 1]
yān kiraṇāṃstigmarocis tīkṣṇadīdhitiḥ sūryo vitanute vistārayati | [Sūryaśatakaṭīkā zu SūryaŚ, 1, 4.2 2]
kathaṃ yathā bhavati | [Sūryaśatakaṭīkā zu SūryaŚ, 1, 4.2 3]
atanu vistīrṇaṃ yathā bhavati | [Sūryaśatakaṭīkā zu SūryaŚ, 1, 4.2 4]
kiṃ kṛtvā | [Sūryaśatakaṭīkā zu SūryaŚ, 1, 4.2 5]
jantūnprāṇino vītāvṛtīn āvaraṇamāvṛtiḥ vītā gatā āvṛtiryeṣāṃ te tānsamavalokya samudvīkṣya | [Sūryaśatakaṭīkā zu SūryaŚ, 1, 4.2 6]
prākpūrvaṃ tamasyandhakāre prabhraśyati patati sati | [Sūryaśatakaṭīkā zu SūryaŚ, 1, 4.2 7]
kīdṛśe | [Sūryaśatakaṭīkā zu SūryaŚ, 1, 4.2 8]
uttarīyasyeva tviḍ yasya taduttarīyatviṭ tasminnaṃśukanibhe timire | [Sūryaśatakaṭīkā zu SūryaŚ, 1, 4.2 9]
kāniva | [Sūryaśatakaṭīkā zu SūryaŚ, 1, 4.2 10]
tantūn yathā | [Sūryaśatakaṭīkā zu SūryaŚ, 1, 4.2 11]
tantavaḥ sūtrāṇi yathā tān | [Sūryaśatakaṭīkā zu SūryaŚ, 1, 4.2 12]
yathā kaścit tantuvāyo 'tanupaṭān vitanute prāṇabhṛto vigatavāsaso dṛṣṭvā | [Sūryaśatakaṭīkā zu SūryaŚ, 1, 4.2 13]
te sāndrībhūya ghanatāṃ prāpyāmbaraṃ vāso'malaṃ vimalamutpādayanti evaṃ marīcayo'pi sāndrībhūya sadyastatkṣaṇamambaramākāśaṃ śaśvatsarvadā vimalam utpādayanti | [Sūryaśatakaṭīkā zu SūryaŚ, 1, 4.2 14]
kīdṛśam | [Sūryaśatakaṭīkā zu SūryaŚ, 1, 4.2 15]
kramaviśadadaśāśādaśālīviśālam | [Sūryaśatakaṭīkā zu SūryaŚ, 1, 4.2 16]
krameṇa paryāyeṇa viśadāḥ paripāṭyā spaṣṭā daśa ca tā āśāśca daśāśā daśa diśaḥ kramaviśadāśca tā daśāśāśca tā eva daśās tāsām ālī paṅktistayā viśālaṃ vistīrṇam | [Sūryaśatakaṭīkā zu SūryaŚ, 1, 4.2 17]
tadapi vāso daśālīviśālam | [Sūryaśatakaṭīkā zu SūryaŚ, 1, 4.2 18]
{Sūryaśatakaṭīkā zu SūryaŚ, 1, 5.2}
tīvrabhānorgabhastyudgamaḥ kiraṇodayo vo yuṣmākamanabhimatanude anabhimatam anabhīṣṭaṃ pāpaṃ śatrurvā tasya nodanaṃ nut tasyai stādbhavatāt | [Sūryaśatakaṭīkā zu SūryaŚ, 1, 5.2 1]
kīdṛśa iva | [Sūryaśatakaṭīkā zu SūryaŚ, 1, 5.2 2]
pūrvaṃ prathamaṃ pāvakena vahninā kṛtābhyudgatiriva | [Sūryaśatakaṭīkā zu SūryaŚ, 1, 5.2 3]
abhyudgamanam abhyudgatiḥ | [Sūryaśatakaṭīkā zu SūryaŚ, 1, 5.2 4]
vihitasvāgata iva | [Sūryaśatakaṭīkā zu SūryaŚ, 1, 5.2 5]
kiṃbhūtena pāvakena | [Sūryaśatakaṭīkā zu SūryaŚ, 1, 5.2 6]
bhāsvadgrāvodgatena bhāsvato grāvāṇo bhāsvadgrāvāṇo'rkopalāḥ sūryakāntābhidhānā maṇiviśeṣāstebhya udgato bhāsvadgrāvodgataḥ | [Sūryaśatakaṭīkā zu SūryaŚ, 1, 5.2 7]
te hi ravikaraspṛṣṭā agnimudvamanti | [Sūryaśatakaṭīkā zu SūryaŚ, 1, 5.2 8]
oṣadhiśabde nauṣadhisthaṃ teja ucyate | [Sūryaśatakaṭīkā zu SūryaŚ, 1, 5.2 9]
tātsthyāt | [Sūryaśatakaṭīkā zu SūryaŚ, 1, 5.2 10]
yathā girirdahyate panthāno muṣyanta iti | [Sūryaśatakaṭīkā zu SūryaŚ, 1, 5.2 11]
tat tiraskurvannabhibhavan | [Sūryaśatakaṭīkā zu SūryaŚ, 1, 5.2 12]
oṣadhīnāmīśa oṣadhīśaḥ | [Sūryaśatakaṭīkā zu SūryaŚ, 1, 5.2 13]
tasminnoṣadhīnāṃ bhartarīndau muṣitaruci muṣitā rugyasya sa tasminmuṣitaruci hatabhāsi śuceva śokeneva proṣitābhāḥ proṣitā ābhā yāsāmoṣadhīnāṃ tāstathoktāḥ | [Sūryaśatakaṭīkā zu SūryaŚ, 1, 5.2 14]
bhartari hatatejasi patnyaḥ śokena gatadhṛtayo bhavanti | [Sūryaśatakaṭīkā zu SūryaŚ, 1, 5.2 15]
prātaradrerudayācalanāmno dṛṣadaḥ śilā darśayanprakaṭayan | [Sūryaśatakaṭīkā zu SūryaŚ, 1, 5.2 16]
kathaṃbhūtā iva | [Sūryaśatakaṭīkā zu SūryaŚ, 1, 5.2 17]
pakṣacchedavraṇāsṛksruta iva | [Sūryaśatakaṭīkā zu SūryaŚ, 1, 5.2 18]
pakṣāṇāṃ chedaḥ pakṣacchedastena vraṇāsteṣāmasṛgrudhiraṃ pakṣacchedavraṇāsṛk tatsravantīti tāḥ | [Sūryaśatakaṭīkā zu SūryaŚ, 1, 5.2 19]
aṅgaruhakṣatajasrāviṇīryathā | [Sūryaśatakaṭīkā zu SūryaŚ, 1, 5.2 20]
yato gabhastyudgama ātāmro lohito 'tastadanurañjitāḥ śilā evamutprekṣyante | [Sūryaśatakaṭīkā zu SūryaŚ, 1, 5.2 21]
pūrvaṃ kila parvatāḥ pakṣavanto 'bhūvaṃsteṣām indras tāṃściccheda | [Sūryaśatakaṭīkā zu SūryaŚ, 1, 5.2 22]
{Sūryaśatakaṭīkā zu SūryaŚ, 1, 6.2}
gharmāṃśorādityasya ghṛṇayo mayūkhā vo yuṣmākamaṃhovighātaṃ pāpāpanodaṃ vidadhatu kurvantu | [Sūryaśatakaṭīkā zu SūryaŚ, 1, 6.2 1]
śīghraṃ tatkṣaṇam | [Sūryaśatakaṭīkā zu SūryaŚ, 1, 6.2 2]
kiṃviśiṣṭāḥ | [Sūryaśatakaṭīkā zu SūryaŚ, 1, 6.2 3]
dattārghā datto viśrāṇito'rgho yebhyaste | [Sūryaśatakaṭīkā zu SūryaŚ, 1, 6.2 4]
kaiḥ | [Sūryaśatakaṭīkā zu SūryaŚ, 1, 6.2 5]
siddhasaṃghaiḥ siddhā aṇimādiyuktāsteṣāṃ saṃghā vrātāstairiti | [Sūryaśatakaṭīkā zu SūryaŚ, 1, 6.2 6]
kiṃbhūto'sau gharmāṃśuḥ | [Sūryaśatakaṭīkā zu SūryaŚ, 1, 6.2 7]
yaḥ punarapi bhūyo'pi ghaṭayati karoti | [Sūryaśatakaṭīkā zu SūryaŚ, 1, 6.2 8]
kān | [Sūryaśatakaṭīkā zu SūryaŚ, 1, 6.2 9]
śīrṇaghrāṇāṅghripāṇīn | [Sūryaśatakaṭīkā zu SūryaŚ, 1, 6.2 10]
ghrāṇaṃ nāsā | [Sūryaśatakaṭīkā zu SūryaŚ, 1, 6.2 11]
aṅghrī pādau | [Sūryaśatakaṭīkā zu SūryaŚ, 1, 6.2 12]
pāṇī hastau | [Sūryaśatakaṭīkā zu SūryaŚ, 1, 6.2 13]
ghrāṇaṃ cāṅghrī ca pāṇī ceti samāhāradvaṃdvaḥ | [Sūryaśatakaṭīkā zu SūryaŚ, 1, 6.2 14]
śīrṇā ghrāṇāṅghripāṇayo yeṣāṃ sāmarthyādaṅgināṃ te tathoktān | [Sūryaśatakaṭīkā zu SūryaŚ, 1, 6.2 15]
tathā apaghanairaṅgairvraṇibhirupalakṣitān | [Sūryaśatakaṭīkā zu SūryaŚ, 1, 6.2 16]
ghargharāvyaktaghoṣān ghargharo jarjaro'vyakto'sphuṭo ghoṣo dhvaniryeṣām | [Sūryaśatakaṭīkā zu SūryaŚ, 1, 6.2 17]
ghrāṇādiluptatāyāṃ kaṇṭhauṣṭhādivraṇitāyāṃ ca kāraṇamupavarṇayannāha aghaughaiḥ pāpasamūhair dīrghāghrātāṃścirataragrastān | [Sūryaśatakaṭīkā zu SūryaŚ, 1, 6.2 18]
kiṃ kurvan | [Sūryaśatakaṭīkā zu SūryaŚ, 1, 6.2 19]
ullāghayan nirvyādhīkurvan | [Sūryaśatakaṭīkā zu SūryaŚ, 1, 6.2 20]
eko'sahāyaḥ | [Sūryaśatakaṭīkā zu SūryaŚ, 1, 6.2 21]
rudrādayo'pi sūryamūrtim ārūḍhā eva nīrogaṃ kurvantīti saṃbandhaḥ | [Sūryaśatakaṭīkā zu SūryaŚ, 1, 6.2 22]
kiṃbhūtasya bhānoḥ | [Sūryaśatakaṭīkā zu SūryaŚ, 1, 6.2 23]
antardviguṇaghanaghṛṇānighnanirvighnavṛtteḥ | [Sūryaśatakaṭīkā zu SūryaŚ, 1, 6.2 24]
antarmadhye cetasi dviguṇā ghanā bahulā ghṛṇā dayā | [Sūryaśatakaṭīkā zu SūryaŚ, 1, 6.2 25]
ghanā cāsau ghṛṇā ca ghanaghṛṇā | [Sūryaśatakaṭīkā zu SūryaŚ, 1, 6.2 26]
antardviguṇā cāsau ghanaghṛṇā ca tayā nighnā paravaśā nirvighnā antarāyarahitā vṛttiryasya sa tathoktaḥ | [Sūryaśatakaṭīkā zu SūryaŚ, 1, 6.2 27]
{Sūryaśatakaṭīkā zu SūryaŚ, 1, 7.2}
hāridaśvāḥ sūryasaṃbandhino 'ṃśavo raśmayo vo yuṣmākaṃ kṛcchrāṇi duḥkhāni harantvapanayantu | [Sūryaśatakaṭīkā zu SūryaŚ, 1, 7.2 1]
punarviśeṣyante ucchrāyahelopahasitaharayaḥ | [Sūryaśatakaṭīkā zu SūryaŚ, 1, 7.2 2]
ucchrāya uccaistvaṃ tasya yā helā līlā tayā upahasito viḍambitas tvatto'dhiko deśo'smāditi hasito harirviṣṇur yaiste | [Sūryaśatakaṭīkā zu SūryaŚ, 1, 7.2 3]
prārabdhavikramasya viṣṇoḥ sadṛśā iti tātparyārthaḥ | [Sūryaśatakaṭīkā zu SūryaŚ, 1, 7.2 4]
kiṃ kurvāṇāḥ | [Sūryaśatakaṭīkā zu SūryaŚ, 1, 7.2 5]
bibhrāṇā dhārayantaḥ | [Sūryaśatakaṭīkā zu SūryaŚ, 1, 7.2 6]
kim | [Sūryaśatakaṭīkā zu SūryaŚ, 1, 7.2 7]
vāmanatvaṃ kharvatvam | [Sūryaśatakaṭīkā zu SūryaŚ, 1, 7.2 8]
prathamamādau | [Sūryaśatakaṭīkā zu SūryaŚ, 1, 7.2 9]
athānantaraṃ prāṃśavo dīrghāstathaiva yathā bhagavānnārāyaṇaḥ prathamaṃ vikramakāle vāmanatvaṃ kṛtvā prāṃśurdīrghaḥ saṃjātaḥ | [Sūryaśatakaṭīkā zu SūryaŚ, 1, 7.2 10]
punarapi kiṃbhūtaḥ | [Sūryaśatakaṭīkā zu SūryaŚ, 1, 7.2 11]
krāntākāśāntarālāḥ | [Sūryaśatakaṭīkā zu SūryaŚ, 1, 7.2 12.1]
krāntaṃ vyāptam ākāśāntarālam ambaramadhyaṃ yaiste tathoktāḥ | [Sūryaśatakaṭīkā zu SūryaŚ, 1, 7.2 12.2]
tadanu anantaraṃ ca daśa diśo daśāśāḥ pūrayantaḥ pūrṇāḥ kurvantaḥ | [Sūryaśatakaṭīkā zu SūryaŚ, 1, 7.2 13]
tato'pi punar api viśvaṃ jagadaśnuvānā vyāpnuvantaḥ | [Sūryaśatakaṭīkā zu SūryaŚ, 1, 7.2 14]
āśu śīghram | [Sūryaśatakaṭīkā zu SūryaŚ, 1, 7.2 15]
kiṃ kṛtvā | [Sūryaśatakaṭīkā zu SūryaŚ, 1, 7.2 16]
ācchidyākṛṣyāpahṛtya | [Sūryaśatakaṭīkā zu SūryaŚ, 1, 7.2 17]
kutaḥ | [Sūryaśatakaṭīkā zu SūryaŚ, 1, 7.2 18]
dhvāntādandhakārāt | [Sūryaśatakaṭīkā zu SūryaŚ, 1, 7.2 19]
kasmādiva | [Sūryaśatakaṭīkā zu SūryaŚ, 1, 7.2 20]
devadviṣa iva suraśatroriva | [Sūryaśatakaṭīkā zu SūryaŚ, 1, 7.2 21]
balito balināmnaḥ anyatra balito balavataḥ | [Sūryaśatakaṭīkā zu SūryaŚ, 1, 7.2 22]
pañcamyantād ubhayasmāt tas | [Sūryaśatakaṭīkā zu SūryaŚ, 1, 7.2 23]
viṣṇor etat saṃbandhanīyam | [Sūryaśatakaṭīkā zu SūryaŚ, 1, 7.2 24]
so'pi vāmano bhūtvā prāṃśurabhūt | [Sūryaśatakaṭīkā zu SūryaŚ, 1, 7.2 25]
tadanu ca krāntagaganāntarālaḥ | [Sūryaśatakaṭīkā zu SūryaŚ, 1, 7.2 26]
tataḥ paripūritadaśadiśo baler viśvamācchidya vyāptavāniti | [Sūryaśatakaṭīkā zu SūryaŚ, 1, 7.2 27]
{Sūryaśatakaṭīkā zu SūryaŚ, 1, 8.2}
te mayūkhā raśmayaḥ kharāṃśoḥ savituḥ saṃbandhino vo yuṣmabhyaṃ sukhaṃ śarma diśantu dadatu | [Sūryaśatakaṭīkā zu SūryaŚ, 1, 8.2 1]
ye'ruṇasya sāratheraruṇatvaṃ lohitatvaṃ bahulaṃ ghanaṃ vidadhati kurvanti | [Sūryaśatakaṭīkā zu SūryaŚ, 1, 8.2 2]
kena | [Sūryaśatakaṭīkā zu SūryaŚ, 1, 8.2 3]
aruṇimnā lohitatvena | [Sūryaśatakaṭīkā zu SūryaŚ, 1, 8.2 4]
udgāḍhena prabalena | [Sūryaśatakaṭīkā zu SūryaŚ, 1, 8.2 5]
rathāśvānaneṣu syandanaturagavaktreṣu khalīnakṣatarudhirarucaḥ kavikāvraṇaśoṇitacchāyāḥ | [Sūryaśatakaṭīkā zu SūryaŚ, 1, 8.2 6]
mūrdhodbhūtau satyāṃ mastakotkampe sati | [Sūryaśatakaṭīkā zu SūryaŚ, 1, 8.2 7]
ye śailānāṃ parvatānāṃ śekharatvaṃ mukuṭatvaṃ tanvate vistārayanti | [Sūryaśatakaṭīkā zu SūryaŚ, 1, 8.2 8]
kiṃbhūtāḥ | [Sūryaśatakaṭīkā zu SūryaŚ, 1, 8.2 9]
śritaśikhariśikhāḥ santaḥ samāśritaparvatāgrabhāgāḥ | [Sūryaśatakaṭīkā zu SūryaŚ, 1, 8.2 10]
athavā śritāḥ śikhariṇyaḥ śikhā yaiste | [Sūryaśatakaṭīkā zu SūryaŚ, 1, 8.2 11]
kiṃ kurvantaḥ | [Sūryaśatakaṭīkā zu SūryaŚ, 1, 8.2 12]
preṅkhanto gacchantaḥ | [Sūryaśatakaṭīkā zu SūryaŚ, 1, 8.2 13]
kva | [Sūryaśatakaṭīkā zu SūryaŚ, 1, 8.2 14]
khe vyomni | [Sūryaśatakaṭīkā zu SūryaŚ, 1, 8.2 15]
khacitadinamukhāḥ spaṣṭīkṛtadivasaprārambhāḥ | [Sūryaśatakaṭīkā zu SūryaŚ, 1, 8.2 16]
{Sūryaśatakaṭīkā zu SūryaŚ, 1, 9.2}
dīptāṃśor ādityasya saṃbandhinyo gāvo dīdhitayo vo yuṣmākaṃ prītiṃ sukhamutpādayantu janayantu | [Sūryaśatakaṭīkā zu SūryaŚ, 1, 9.2 1]
kiṃbhūtāḥ | [Sūryaśatakaṭīkā zu SūryaŚ, 1, 9.2 2]
dattānandāḥ datto vitīrṇa ānando yābhistāḥ | [Sūryaśatakaṭīkā zu SūryaŚ, 1, 9.2 3]
kāsām | [Sūryaśatakaṭīkā zu SūryaŚ, 1, 9.2 4]
prajānāṃ lokānām | [Sūryaśatakaṭīkā zu SūryaŚ, 1, 9.2 5]
kaiḥ kṛtvā | [Sūryaśatakaṭīkā zu SūryaŚ, 1, 9.2 6]
payobhirjalaiḥ | [Sūryaśatakaṭīkā zu SūryaŚ, 1, 9.2 7]
samucitasamayākṛṣṭasṛṣṭaiḥ samucito yogyaḥ samayaḥ kālastatrākṛṣṭasṛṣṭaiḥ | [Sūryaśatakaṭīkā zu SūryaŚ, 1, 9.2 8]
bhūyo'pi viśeṣyante pūrvāhṇe viprakīrṇāḥ ahnaḥ pūrvo bhāgastatra vikṣiptāḥ | [Sūryaśatakaṭīkā zu SūryaŚ, 1, 9.2 9]
kva | [Sūryaśatakaṭīkā zu SūryaŚ, 1, 9.2 10]
diśi diśi sarvāsu dikṣu | [Sūryaśatakaṭīkā zu SūryaŚ, 1, 9.2 11]
viramatyahni yāti divase'stamanasamaye saṃhārabhājaḥ saṃhṛtimāśritāḥ | [Sūryaśatakaṭīkā zu SūryaŚ, 1, 9.2 12]
punarapi kiṃbhūtāḥ | [Sūryaśatakaṭīkā zu SūryaŚ, 1, 9.2 13.1]
dīrghaduḥkhaprabhavabhavabhayodanvaduttāranāvaḥ | [Sūryaśatakaṭīkā zu SūryaŚ, 1, 9.2 13.2]
dīrghaṃ ca tadduḥkhaṃ ca tasya prabhava utpattisthānaṃ sa cāsau bhavaśca saṃsārastasmād bhayaṃ tad evodanvān samudras tasmād uttāras tatra nāvo yānapātrāṇi | [Sūryaśatakaṭīkā zu SūryaŚ, 1, 9.2 14]
pāvanānāṃ pāvakānāṃ param utkṛṣṭam | [Sūryaśatakaṭīkā zu SūryaŚ, 1, 9.2 15]
kiṃbhūtāṃ prītim | [Sūryaśatakaṭīkā zu SūryaŚ, 1, 9.2 16]
aparimitāmaparyantām | [Sūryaśatakaṭīkā zu SūryaŚ, 1, 9.2 17]
gāva iti śliṣṭametadabhinnam | [Sūryaśatakaṭīkā zu SūryaŚ, 1, 9.2 18]
gāvo dhenavaścocyante | [Sūryaśatakaṭīkā zu SūryaŚ, 1, 9.2 19]
tā api payobhirdugdhaiḥ samucitasamayākṛṣṭasṛṣṭaiḥ prajānāṃ dattānandā bhavanti | [Sūryaśatakaṭīkā zu SūryaŚ, 1, 9.2 20]
pūrvāhṇe pratyuṣasi viprakīrṇā bhavanti | [Sūryaśatakaṭīkā zu SūryaŚ, 1, 9.2 21]
ahno'vasāne saṃhārabhājaḥ | [Sūryaśatakaṭīkā zu SūryaŚ, 1, 9.2 22]
dīrghaduḥkhaprabhavabhavabhayodanvaduttāranāvaśca dattāḥ satyaḥ sadyaḥ | [Sūryaśatakaṭīkā zu SūryaŚ, 1, 9.2 23]
tadīyaiḥ payobhirviprāgnitarpaṇair lokāḥ saṃsāraṃ tarantītyāgamavidaḥ | [Sūryaśatakaṭīkā zu SūryaŚ, 1, 9.2 24]
{Sūryaśatakaṭīkā zu SūryaŚ, 1, 10.2}
dinakarakiraṇā ravipādā bhavatāṃ kalmaṣasya pāpasya ketavo vināśakāḥ kalpantāṃ saṃpadyantām | [Sūryaśatakaṭīkā zu SūryaŚ, 1, 10.2 1]
nirvikalpamasaṃśayam | [Sūryaśatakaṭīkā zu SūryaŚ, 1, 10.2 2]
kriyāviśeṣaṇamidam | [Sūryaśatakaṭīkā zu SūryaŚ, 1, 10.2 3]
svaṃ ca cittaṃ ca svacittaṃ tasya prathitā pṛthutarā pṛthvī sā cāsau prārthanā ca tasyāḥ kalpavṛkṣāḥ | [Sūryaśatakaṭīkā zu SūryaŚ, 1, 10.2 4]
ye lokānāṃ prajānāṃ prabodhaṃ tattvajñānaṃ vidadhati kurvanti | [Sūryaśatakaṭīkā zu SūryaŚ, 1, 10.2 5]
bandhastrividhaḥ prākṛto vaikāriko dakṣiṇāsārūpaśceti | [Sūryaśatakaṭīkā zu SūryaŚ, 1, 10.2 6]
tena hi baddhā dehino na mucyante | [Sūryaśatakaṭīkā zu SūryaŚ, 1, 10.2 7]
tasya dhvaṃso nāśastatraikahetuḥ pradhānaṃ kāraṇam | [Sūryaśatakaṭīkā zu SūryaŚ, 1, 10.2 8]
kiṃbhūtānāṃ prajānām | [Sūryaśatakaṭīkā zu SūryaŚ, 1, 10.2 9]
śirasi mastake natirnamaskārastatra rasastenābaddho viracitaḥ saṃdhyāñjaliryaiste tathoktāsteṣām | [Sūryaśatakaṭīkā zu SūryaŚ, 1, 10.2 10]
kayeva | [Sūryaśatakaṭīkā zu SūryaŚ, 1, 10.2 11]
vipulāmbhojakhaṇḍāśayeva | [Sūryaśatakaṭīkā zu SūryaŚ, 1, 10.2 12]
vipulo vistīrṇo 'mbhojakhaṇḍaḥ kamalākaraḥ | [Sūryaśatakaṭīkā zu SūryaŚ, 1, 10.2 13]
vipulaścāsāvambhojakhaṇḍaśca tasyāśā tayeva | [Sūryaśatakaṭīkā zu SūryaŚ, 1, 10.2 14]
bandhadhvaṃsaikahetutāpi mukulāvasthāvighātaikakāraṇatā | [Sūryaśatakaṭīkā zu SūryaŚ, 1, 10.2 15]
prabodho jñānaṃ vikāsaśca | [Sūryaśatakaṭīkā zu SūryaŚ, 1, 10.2 16]
{Sūryaśatakaṭīkā zu SūryaŚ, 1, 11.2}
tīvrabhānorādityasya mayūkhāḥ kalmaṣātpāpādvo yuṣmāṃstrāyantāṃ rakṣantu | [Sūryaśatakaṭīkā zu SūryaŚ, 1, 11.2 1]
divasamukhasukhāḥ divasārambhe sukhakāriṇaḥ | [Sūryaśatakaṭīkā zu SūryaŚ, 1, 11.2 2]
svarūpakathanametat | [Sūryaśatakaṭīkā zu SūryaŚ, 1, 11.2 3]
punarapi ca nirūpyante rāyo dravyasya dhārāḥ prapātāḥ | [Sūryaśatakaṭīkā zu SūryaŚ, 1, 11.2 4]
kva | [Sūryaśatakaṭīkā zu SūryaŚ, 1, 11.2 5]
dhanāyāpadi dravyārthakāyapīḍāyām | [Sūryaśatakaṭīkā zu SūryaŚ, 1, 11.2 6]
dhanāyā dhanecchā tasyā āpatprārthanā dhanasya prāptistatrāpi | [Sūryaśatakaṭīkā zu SūryaŚ, 1, 11.2 7]
sapadi tatkṣaṇam | [Sūryaśatakaṭīkā zu SūryaŚ, 1, 11.2 8]
karālambabhūtā iti hasteṣvādāyottārayantītyarthaḥ | [Sūryaśatakaṭīkā zu SūryaŚ, 1, 11.2 9]
kva | [Sūryaśatakaṭīkā zu SūryaŚ, 1, 11.2 10]
prapāte narake durgatau | [Sūryaśatakaṭīkā zu SūryaŚ, 1, 11.2 11]
tattvālokaikadīpāḥ tattvasya paramārthasyāloke darśane ekadīpāḥ prakāśakatvāt | [Sūryaśatakaṭīkā zu SūryaŚ, 1, 11.2 12]
tridaśapatirindrastasya puraṃ nagaram amarāvatī tatra prasthitiḥ prasthānaṃ tatra vīthya eva panthāna eva | [Sūryaśatakaṭīkā zu SūryaŚ, 1, 11.2 13]
punarapi kīdṛśāḥ | [Sūryaśatakaṭīkā zu SūryaŚ, 1, 11.2 14]
nirvāṇodyogino mokṣotsukāste ca te yoginaśca teṣāṃ pragamo'punarāvṛttistasya nijā ātmīyā sā cāsau tanuśca tasyā dvārdvāraṃ tasyāṃ vetrāyamāṇāḥ pratīhārā ivācarantaḥ | [Sūryaśatakaṭīkā zu SūryaŚ, 1, 11.2 15]
ye hi siddhā yogino bhavanti te hi sūryatanudvāreṇa na skhalanamāsādayanti | [Sūryaśatakaṭīkā zu SūryaŚ, 1, 11.2 16]
udyuktānāṃ yogināṃ tu sūryatanurdvāḥ tatra dvāḥsthāḥ prayātuṃ na dadati | [Sūryaśatakaṭīkā zu SūryaŚ, 1, 11.2 17]
athavā pragacchantyaneneti pragamaḥ panthāḥ | [Sūryaśatakaṭīkā zu SūryaŚ, 1, 11.2 18]
nirvāṇodyogiyogināṃ pragamaścāsau nijatanudvāśceti tatsamāsaḥ | [Sūryaśatakaṭīkā zu SūryaŚ, 1, 11.2 19]
{Sūryaśatakaṭīkā zu SūryaŚ, 1, 12.2}
caṇḍarocīruco gharmaghṛṇipādāścintitānāṃ manorathānāmucitaṃ yogyaṃ vo yuṣmākaṃ ceṣṭantāṃ vyāpriyantāṃ saṃpādayantu vā | [Sūryaśatakaṭīkā zu SūryaŚ, 1, 12.2 1]
kiṃ kurvatyaḥ | [Sūryaśatakaṭīkā zu SūryaŚ, 1, 12.2 2]
ācarantyo vidadhatyaḥ | [Sūryaśatakaṭīkā zu SūryaŚ, 1, 12.2 3]
kiṃ tat | [Sūryaśatakaṭīkā zu SūryaŚ, 1, 12.2 4]
cārucūḍāmaṇitvaṃ manoharaśikhāratnatvam | [Sūryaśatakaṭīkā zu SūryaŚ, 1, 12.2 5]
kva | [Sūryaśatakaṭīkā zu SūryaŚ, 1, 12.2 6]
acale parvate | [Sūryaśatakaṭīkā zu SūryaŚ, 1, 12.2 7]
kiṃbhūte | [Sūryaśatakaṭīkā zu SūryaŚ, 1, 12.2 8]
prāci pūrvadiksaṃbandhini | [Sūryaśatakaṭīkā zu SūryaŚ, 1, 12.2 9]
prākprathamam | [Sūryaśatakaṭīkā zu SūryaŚ, 1, 12.2 10]
anaticiraṃ svalpakālam | [Sūryaśatakaṭīkā zu SūryaŚ, 1, 12.2 11]
kiṃbhūtāḥ | [Sūryaśatakaṭīkā zu SūryaŚ, 1, 12.2 12]
rocanāmbho rocanājalaṃ muñcantya iva | [Sūryaśatakaṭīkā zu SūryaŚ, 1, 12.2 13]
pracuraṃ prabhūtam | [Sūryaśatakaṭīkā zu SūryaŚ, 1, 12.2 14]
diśāmāśānāṃ carcanāya bhūṣaṇāya | [Sūryaśatakaṭīkā zu SūryaŚ, 1, 12.2 15]
tādarthye caturthī | [Sūryaśatakaṭīkā zu SūryaŚ, 1, 12.2 16]
uccakair atyartham | [Sūryaśatakaṭīkā zu SūryaŚ, 1, 12.2 17]
prathamam atilohitatvāccaṇḍāṃśurociṣaḥ śiroratnatvenotprekṣitāḥ | [Sūryaśatakaṭīkā zu SūryaŚ, 1, 12.2 18]
tadanu piśaṅgyaḥ satyo rocanāmbutveneti | [Sūryaśatakaṭīkā zu SūryaŚ, 1, 12.2 19]
punaḥ kiṃbhūtāḥ | [Sūryaśatakaṭīkā zu SūryaŚ, 1, 12.2 20]
arcyamānāḥ saspṛham īkṣyamāṇāḥ | [Sūryaśatakaṭīkā zu SūryaŚ, 1, 12.2 21]
kaiḥ | [Sūryaśatakaṭīkā zu SūryaŚ, 1, 12.2 22]
cakranāmnāṃ locanāñcalairnetraprāntaiḥ | [Sūryaśatakaṭīkā zu SūryaŚ, 1, 12.2 23]
avicalairniścalaiḥ | [Sūryaśatakaṭīkā zu SūryaŚ, 1, 12.2 24]
katham | [Sūryaśatakaṭīkā zu SūryaŚ, 1, 12.2 25]
caturaṃ vidagdhaṃ yathā bhavati | [Sūryaśatakaṭīkā zu SūryaŚ, 1, 12.2 26]
cāṭūtkaiścāṭukāṅkṣibhiḥ | [Sūryaśatakaṭīkā zu SūryaŚ, 1, 12.2 27]
cakravākāṇāṃ hi bhagavati gabhastimālinyabhyudite sati viyuktānāṃ parasparaṃ samāgamo bhavatīti sādaraṃ tadruco'rcyanta ityevamabhihitam | [Sūryaśatakaṭīkā zu SūryaŚ, 1, 12.2 28]
acaramā aprācīnāḥ | [Sūryaśatakaṭīkā zu SūryaŚ, 1, 12.2 29]
{Sūryaśatakaṭīkā zu SūryaŚ, 1, 13.2}
bhānoḥ saṃbandhīni dīdhitīnāṃ daśa śatāni sahasramiti yāvat | [Sūryaśatakaṭīkā zu SūryaŚ, 1, 13.2 1]
yuṣmākaṃ śivaṃ bhadraṃ dadhatu puṣṇantu kurvantu vā | [Sūryaśatakaṭīkā zu SūryaŚ, 1, 13.2 2]
anekārthatvāddhātūnāmiti | [Sūryaśatakaṭīkā zu SūryaŚ, 1, 13.2 3]
kiṃbhūtānītyāha yāni ekaṃ jyotirekaṃ tejaḥ pradhānamālokakāraṇam | [Sūryaśatakaṭīkā zu SūryaŚ, 1, 13.2 4]
punarapi kīdṛśāni | [Sūryaśatakaṭīkā zu SūryaŚ, 1, 13.2 5]
dṛśau dve cakṣuṣī dve | [Sūryaśatakaṭīkā zu SūryaŚ, 1, 13.2 6]
trijagati trailokye gaditāni kathitāni | [Sūryaśatakaṭīkā zu SūryaŚ, 1, 13.2 7]
kaiḥ | [Sūryaśatakaṭīkā zu SūryaŚ, 1, 13.2 8]
abjajāsyaiḥ kamalayonivadanaiḥ | [Sūryaśatakaṭīkā zu SūryaŚ, 1, 13.2 9]
kiyadbhiḥ | [Sūryaśatakaṭīkā zu SūryaŚ, 1, 13.2 10]
caturbhiścatuḥsaṃkhyopetaiḥ | [Sūryaśatakaṭīkā zu SūryaŚ, 1, 13.2 11]
bhūtānāṃ pṛthivyādīnāṃ pañcamam | [Sūryaśatakaṭīkā zu SūryaŚ, 1, 13.2 12]
pañcānāṃ bhūtānāṃ tejasi sati pañca saṃkhyā sampadyate | [Sūryaśatakaṭīkā zu SūryaŚ, 1, 13.2 13]
tathā ṛtuṣu vasantādiṣu ṣaṭsvalam atyarthaṃ nānāvidhānyuccāvacaprakārāṇi | [Sūryaśatakaṭīkā zu SūryaŚ, 1, 13.2 14]
tīvramandādibhedena bhidyamānatvāt | [Sūryaśatakaṭīkā zu SūryaŚ, 1, 13.2 15]
punarapi kiṃbhūtāni | [Sūryaśatakaṭīkā zu SūryaŚ, 1, 13.2 16]
saptatridaśamuninutāni tridaśamunayo devarṣayo'triprabhṛtayaḥ sapta ca te tridaśamunayaśca tairnutāni | [Sūryaśatakaṭīkā zu SūryaŚ, 1, 13.2 17]
bhūyo'pi kiṃbhūtāni | [Sūryaśatakaṭīkā zu SūryaŚ, 1, 13.2 18]
aṣṭadigbhāñji aṣṭāśāśritāni | [Sūryaśatakaṭīkā zu SūryaŚ, 1, 13.2 19]
pūrvāhṇe dinamukhe navatvaṃ pratyagratvaṃ yānti bhajante | [Sūryaśatakaṭīkā zu SūryaŚ, 1, 13.2 20]
pūrvaṃ jyotistvenaikatvam | [Sūryaśatakaṭīkā zu SūryaŚ, 1, 13.2 21]
punardṛktvena dvitvam | [Sūryaśatakaṭīkā zu SūryaŚ, 1, 13.2 22]
bhuvanatvena tritvam | [Sūryaśatakaṭīkā zu SūryaŚ, 1, 13.2 23]
caturṣu brahmavaktreṣu catuḥsaṃkhyātvam | [Sūryaśatakaṭīkā zu SūryaŚ, 1, 13.2 24]
pṛthivyādirūpatayā pañcadhā | [Sūryaśatakaṭīkā zu SūryaŚ, 1, 13.2 25]
vasantādisaṃkhyāyāḥ ṣaṭtvam | [Sūryaśatakaṭīkā zu SūryaŚ, 1, 13.2 26]
atriprabhṛtibhiḥ saptatvam | [Sūryaśatakaṭīkā zu SūryaŚ, 1, 13.2 27]
tīvramandādibhedena nānātvam | [Sūryaśatakaṭīkā zu SūryaŚ, 1, 13.2 28]
aṣṭadigbhāktvenāṣṭatvam | [Sūryaśatakaṭīkā zu SūryaŚ, 1, 13.2 29]
āśrayabhedādbhedaḥ | [Sūryaśatakaṭīkā zu SūryaŚ, 1, 13.2 30]
pūrvāhṇe navatvamiti śabdasāmyānnavatvaṃ navasaṃkhyāyogitā pradarśiteti | [Sūryaśatakaṭīkā zu SūryaŚ, 1, 13.2 31]
{Sūryaśatakaṭīkā zu SūryaŚ, 1, 14.2}
mārtaṇḍasya bhānorabhīśavo dīdhitayo vo yuṣmākamaśubhabhide'kalyāṇavināśāya bhavantu jāyantām | [Sūryaśatakaṭīkā zu SūryaŚ, 1, 14.2 1]
ciraṃ bahukālam | [Sūryaśatakaṭīkā zu SūryaŚ, 1, 14.2 2]
kiṃviśiṣṭāḥ | [Sūryaśatakaṭīkā zu SūryaŚ, 1, 14.2 3]
ye dharitryā bhuvo rasaṃ jalaṃ dhayanti pibanti | [Sūryaśatakaṭīkā zu SūryaŚ, 1, 14.2 4]
asakṛdanekavāram | [Sūryaśatakaṭīkā zu SūryaŚ, 1, 14.2 5]
kiṃbhūtā iva dhayanti | [Sūryaśatakaṭīkā zu SūryaŚ, 1, 14.2 6]
śoṣiṇa iva śoṣayuktā iva | [Sūryaśatakaṭīkā zu SūryaŚ, 1, 14.2 7]
śoṣiṇo'pi śramamiva dadhataḥ khedamiva dadhānā bibhrāṇāḥ | [Sūryaśatakaṭīkā zu SūryaŚ, 1, 14.2 8]
śramādhāne hetumāhāvṛttibhrāntaviśvāḥ | [Sūryaśatakaṭīkā zu SūryaŚ, 1, 14.2 9]
āvṛttyā paunaḥpunyena bhrāntaṃ paryaṭitaṃ viśvaṃ jagadyaiste tathoktāḥ | [Sūryaśatakaṭīkā zu SūryaŚ, 1, 14.2 10]
kva | [Sūryaśatakaṭīkā zu SūryaŚ, 1, 14.2 11]
grīṣme nidāghakāle | [Sūryaśatakaṭīkā zu SūryaŚ, 1, 14.2 12]
śoṣiṇaḥ svoṣmaṇeva | [Sūryaśatakaṭīkā zu SūryaŚ, 1, 14.2 13]
punarutprekṣate dāvāgnitaptā iva jalam atīva narā dhayanti tadvadete ityutprekṣitāḥ | [Sūryaśatakaṭīkā zu SūryaŚ, 1, 14.2 14]
te'bhīśavaḥ prāvṛṣi varṣākāle udvāntatoyā udgīrṇapayaskāḥ | [Sūryaśatakaṭīkā zu SūryaŚ, 1, 14.2 15]
kiṃbhūtāḥ | [Sūryaśatakaṭīkā zu SūryaŚ, 1, 14.2 16]
āttapānātiśayaruja iva āttā prāptā pānātiśayarug yaiste | [Sūryaśatakaṭīkā zu SūryaŚ, 1, 14.2 17]
himartau hemante'pracaṇḍā mandā apaṭavaḥ | [Sūryaśatakaṭīkā zu SūryaŚ, 1, 14.2 18]
yathā ko'pi pānīyapānātiśayāt prāptavedano mando bhavati tadvadete'pi | [Sūryaśatakaṭīkā zu SūryaŚ, 1, 14.2 19]
{Sūryaśatakaṭīkā zu SūryaŚ, 1, 15.2}
bhāsāṃ dīdhitīnāṃ daśaśatī gharmatviṣaḥ sūryasaṃbandhinī vo yuṣmabhyaṃ śarma sukhaṃ kalyāṇaṃ diśatu yacchatu | [Sūryaśatakaṭīkā zu SūryaŚ, 1, 15.2 1]
keva | [Sūryaśatakaṭīkā zu SūryaŚ, 1, 15.2 2]
śmaśruśreṇīva mukharomarājiriva | [Sūryaśatakaṭīkā zu SūryaŚ, 1, 15.2 3]
kiṃ kurvatī | [Sūryaśatakaṭīkā zu SūryaŚ, 1, 15.2 4]
kiṃcid udbhidyamānā udgacchantī | [Sūryaśatakaṭīkā zu SūryaŚ, 1, 15.2 5]
kasmin | [Sūryaśatakaṭīkā zu SūryaŚ, 1, 15.2 6]
dinamukhe | [Sūryaśatakaṭīkā zu SūryaŚ, 1, 15.2 7]
anyatra yūnāṃ mukhe udbhidyate | [Sūryaśatakaṭīkā zu SūryaŚ, 1, 15.2 8]
kiṃ kurvāṇā | [Sūryaśatakaṭīkā zu SūryaŚ, 1, 15.2 9]
tanvānā vistārayantī | [Sūryaśatakaṭīkā zu SūryaŚ, 1, 15.2 10]
kām | [Sūryaśatakaṭīkā zu SūryaŚ, 1, 15.2 11]
avasthām | [Sūryaśatakaṭīkā zu SūryaŚ, 1, 15.2 12]
kāsām | [Sūryaśatakaṭīkā zu SūryaŚ, 1, 15.2 13]
digvadhūnām | [Sūryaśatakaṭīkā zu SūryaŚ, 1, 15.2 14]
diśa eva vadhvastāsām | [Sūryaśatakaṭīkā zu SūryaŚ, 1, 15.2 15]
kīdṛśīm | [Sūryaśatakaṭīkā zu SūryaŚ, 1, 15.2 16]
samadhikamadhurālokaramyām | [Sūryaśatakaṭīkā zu SūryaŚ, 1, 15.2 17]
samadhikaḥ samyag adhiko madhuro mṛdurya ālokaḥ prakāśastena ramyām | [Sūryaśatakaṭīkā zu SūryaŚ, 1, 15.2 18]
punarapi kiṃbhūtā | [Sūryaśatakaṭīkā zu SūryaŚ, 1, 15.2 19]
ārūḍhaprauḍhileśotkalitakapilimā | [Sūryaśatakaṭīkā zu SūryaŚ, 1, 15.2 20]
prauḍhiḥ prauḍhatvaṃ tasyā leśaḥ ārūḍhaścāsau prauḍhileśaśceti samāsaḥ | [Sūryaśatakaṭīkā zu SūryaŚ, 1, 15.2 21]
tenotkalito vardhitaḥ kapilimā kapilatvaṃ yasyāḥ sā tathoktā | [Sūryaśatakaṭīkā zu SūryaŚ, 1, 15.2 22]
alaṃkṛtirbhūṣaṇam | [Sūryaśatakaṭīkā zu SūryaŚ, 1, 15.2 23]
kevalaiva ekaiva | [Sūryaśatakaṭīkā zu SūryaŚ, 1, 15.2 24]
kiṃbhūte dinamukhe | [Sūryaśatakaṭīkā zu SūryaŚ, 1, 15.2 25]
ujjṛmbhā vikāsinyambhojanetradyutiryatra tattathoktaṃ tatreti | [Sūryaśatakaṭīkā zu SūryaŚ, 1, 15.2 26]
śmaśruśreṇyā api sarvametatsaṃbandhanīyam | [Sūryaśatakaṭīkā zu SūryaŚ, 1, 15.2 27]
sāpi vadhūnāṃ samadhikamadhurāmālokaramyāmavasthāṃ vitanute | [Sūryaśatakaṭīkā zu SūryaŚ, 1, 15.2 28]
ārūḍhaprauḍhileśotkalitakapilimā bhavati | [Sūryaśatakaṭīkā zu SūryaŚ, 1, 15.2 29]
alaṃkṛtiścāsau kevalaiva mukhasya sampadyata ityādi samānam | [Sūryaśatakaṭīkā zu SūryaŚ, 1, 15.2 30]
{Sūryaśatakaṭīkā zu SūryaŚ, 1, 16.2}
timirariporādityasya sa tviṣāṃ bhāsāmudgama udayastrāṇāya rakṣāyai vo yuṣmākaṃ stādbhavatāt | [Sūryaśatakaṭīkā zu SūryaŚ, 1, 16.2 1]
tanīyān api tanutaro'pi | [Sūryaśatakaṭīkā zu SūryaŚ, 1, 16.2 2]
kiṃbhūtaḥ | [Sūryaśatakaṭīkā zu SūryaŚ, 1, 16.2 3]
yaḥ stutaḥ | [Sūryaśatakaṭīkā zu SūryaŚ, 1, 16.2 4]
kena | [Sūryaśatakaṭīkā zu SūryaŚ, 1, 16.2 5]
vṛṣabhāṅkena pinākinā | [Sūryaśatakaṭīkā zu SūryaŚ, 1, 16.2 6]
śaṅkineva | [Sūryaśatakaṭīkā zu SūryaŚ, 1, 16.2 7]
kimiti | [Sūryaśatakaṭīkā zu SūryaŚ, 1, 16.2 8]
maulīndor maulicandrasyaiṣo 'yaṃ dyutiṃ prabhāṃ mā moṣīnmā khaṇḍayatviti | [Sūryaśatakaṭīkā zu SūryaŚ, 1, 16.2 9]
dhātrā brahmaṇā ca yaḥ stuta iti saṃbandhaḥ | [Sūryaśatakaṭīkā zu SūryaŚ, 1, 16.2 10]
kiṃbhūto nutaḥ | [Sūryaśatakaṭīkā zu SūryaŚ, 1, 16.2 11]
pratyagreti | [Sūryaśatakaṭīkā zu SūryaŚ, 1, 16.2 12]
mā saṃkocaduḥsthitiṃ kāmapi kārṣīditīva | [Sūryaśatakaṭīkā zu SūryaŚ, 1, 16.2 14]
tathā kṛṣṇena viṣṇunā dhvāntakṛṣṇasvatanuparibhavatrasnuneva timiraśyāmanijaśarīraparibhūtitrasanaśīleneva | [Sūryaśatakaṭīkā zu SūryaŚ, 1, 16.2 15]
alamatyartham | [Sūryaśatakaṭīkā zu SūryaŚ, 1, 16.2 16]
ivaśabdaḥ sarvatrotprekṣāyām | [Sūryaśatakaṭīkā zu SūryaŚ, 1, 16.2 17]
eva dhvāntabhrāntyā mamaiva tanuṃ paribhūyāditīva | [Sūryaśatakaṭīkā zu SūryaŚ, 1, 16.2 18]
ādyairapi devaiḥ stuta iti mahattvaṃ raverdarśayati | [Sūryaśatakaṭīkā zu SūryaŚ, 1, 16.2 19]
{Sūryaśatakaṭīkā zu SūryaŚ, 1, 17.2}
te sahasratviṣaḥ sahasraraśmerusrā gabhastayo'nabhimataṃ duḥkhaṃ visraṃsayantu dhvaṃsayantu | [Sūryaśatakaṭīkā zu SūryaŚ, 1, 17.2 1]
vo yuṣmākam | [Sūryaśatakaṭīkā zu SūryaŚ, 1, 17.2 2]
drutaṃ śīghram | [Sūryaśatakaṭīkā zu SūryaŚ, 1, 17.2 3]
yaiḥ padminī jagaccoṣasi prātaḥkāle ucchvāsyate | [Sūryaśatakaṭīkā zu SūryaŚ, 1, 17.2 4]
dhvaṃsayitvā | [Sūryaśatakaṭīkā zu SūryaŚ, 1, 17.2 5]
kām | [Sūryaśatakaṭīkā zu SūryaŚ, 1, 17.2 6]
tamisrāmandhakāraṃ rātriṃ vā | [Sūryaśatakaṭīkā zu SūryaŚ, 1, 17.2 7]
kiṃ kurvadbhiḥ | [Sūryaśatakaṭīkā zu SūryaŚ, 1, 17.2 8]
vistīrṇaṃ pṛthulaṃ vyoma gaganam dīrghā āyatā daśa diśo daśāśāḥ sapadi tatkṣaṇaṃ vyastavelāmbhaso'bdhīn vikṣiptavelājalān samudrān kurvadbhiḥ | [Sūryaśatakaṭīkā zu SūryaŚ, 1, 17.2 9]
pṛthvīṃ ca dharāṃ kurvadbhiḥ | [Sūryaśatakaṭīkā zu SūryaŚ, 1, 17.2 10]
kathaṃbhūtām | [Sūryaśatakaṭīkā zu SūryaŚ, 1, 17.2 11]
dṛśyanānānaganagaranagābhogapṛthvīm | [Sūryaśatakaṭīkā zu SūryaŚ, 1, 17.2 12]
nagāḥ parvatāḥ nagarāṇi pattanāni nagā vṛkṣāste ca te nānāprakārāśceti samāsaḥ | [Sūryaśatakaṭīkā zu SūryaŚ, 1, 17.2 13]
dṛśyā upalabhyāḥ | [Sūryaśatakaṭīkā zu SūryaŚ, 1, 17.2 14]
dṛśyāśca te nānānaganagaranagās teṣām ābhogo vistārastena pṛthvīṃ vistīrṇām | [Sūryaśatakaṭīkā zu SūryaŚ, 1, 17.2 15]
