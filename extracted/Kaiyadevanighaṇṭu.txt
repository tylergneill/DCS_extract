{KaiNigh, 2}
hiraṇyaṃ hāṭakaṃ rukmaṃ suvarṇaṃ hema kāñcanam | [KaiNigh, 2 1.1]
tapanīyaṃ bhūricandraṃ kalyāṇaṃ kaladhautakam | [KaiNigh, 2 1.2]
cāmīkaraṃ śātakumbhaṃ surelaśaḥ suvāsakam | [KaiNigh, 2 2.1]
jāmbūnadaṃ bhūriniṣkaṃ jātarūpaṃ ca gairikam | [KaiNigh, 2 2.2]
svarṇaṃ kārtasvaraṃ bharma gāṅgeyaṃ kanakaṃ vasu | [KaiNigh, 2 3.1]
aṣṭāpadaṃ cārurūpaṃ mahārajatakarbure | [KaiNigh, 2 3.2]
suvarṇaṃ bṛṃhaṇaṃ vṛṣyaṃ kaṣāyaṃ lekhanaṃ himam | [KaiNigh, 2 4.1]
svādupākarasaṃ tiktaṃ hṛdyaṃ guru rasāyanam | [KaiNigh, 2 4.2]
balyaṃ pavitraṃ cakṣuṣyaṃ medhāyuḥsmṛtikāntidam | [KaiNigh, 2 5.1]
ojaskaraṃ sthairyakaraṃ vāgviśuddhikaraṃ jayet | [KaiNigh, 2 5.2]
doṣatrayakṣayonmādagarodaraviṣajvarān | [KaiNigh, 2 6.1]
rajataṃ ruciraṃ raupyaṃ suvarṇaṃ marupādajam | [KaiNigh, 2 6.2]
śuddhaṃ kupyaṃ vasuśreṣṭhaṃ vimalaṃ śvetakaṃ śivam | [KaiNigh, 2 7.1]
saudhaṃ tāraṃ taptarūpaṃ sitārāgaṃ mahāsudham | [KaiNigh, 2 7.2]
candrahāsaṃ candravapuḥ bāṣkalaṃ vahnibhūtikam | [KaiNigh, 2 8.1]
rūpyaṃ śītaṃ kaṣāyāmlaṃ svādupākarasaṃ saram | [KaiNigh, 2 8.2]
vayasaḥ sthāpanaṃ snigdhaṃ lekhanaṃ vātapittajit | [KaiNigh, 2 9.1]
tāmraṃ śulbaṃ sarvalohaṃ tryambakaṃ sarvavarcasam | [KaiNigh, 2 9.2]
dvyaṣṭaṃ mlecchamukhaṃ raktamaravindadalaprabham | [KaiNigh, 2 10.1]
audumbaraṃ raktadhātuḥ kanīyaṃ sarvadhātukam | [KaiNigh, 2 10.2]
naipālīyaṃ ratnadhātuḥ mihiraṃ ravināmakam | [KaiNigh, 2 11.1]
tāmraṃ tiktaṃ himaṃ svādu kaṣāyāmlaṃ saraṃ laghu | [KaiNigh, 2 11.2]
lekhanaṃ kaṭukaṃ pāke ropaṇaṃ kaphapittajit | [KaiNigh, 2 12.1]
nihanti kāsakuṣṭhārśaḥśvāsaśvayathupāṇḍutāḥ | [KaiNigh, 2 12.2]
kāṃsyaṃ lohanibhaṃ ghoṣaṃ prakāśaṃ kamalaṃ lavam | [KaiNigh, 2 13.1]
kāṃsyaṃ kaṣāyaṃ tiktoṣṇaṃ lekhanaṃ viśadaṃ saram | [KaiNigh, 2 13.2]
rūkṣaṃ guru kaphaṃ pittaṃ hanti dṛṣṭiprasādanam | [KaiNigh, 2 14.1]
vartalohaṃ vaṭṭalohaṃ pañcalohaṃ ca nīlikā | [KaiNigh, 2 14.2]
varttalohaṃ himaṃ rūkṣaṃ kaṭvamlaṃ kaphapittajit | [KaiNigh, 2 15.1]
pītalohaṃ varttalohaṃ trilohaṃ saikyam ārakam | [KaiNigh, 2 15.2]
ārakūṭaṃ rājarītī rājñīrītirmaheśvarī | [KaiNigh, 2 16.1]
rītistiktā himā rūkṣā vātalā kaphapittajit | [KaiNigh, 2 16.2]
raṅgaṃ vaṅgaṃ rūpaśaṃkhaṃ nighaṭaṃ piccaṭaṃ sitam | [KaiNigh, 2 17.1]
śītaṃ trapukam ānīlaṃ kharaṭī nīlikā ghanam | [KaiNigh, 2 17.2]
guruśreṣṭhaṃ salavaṇaṃ kastāraṃ vikaṭaṃ rajaḥ | [KaiNigh, 2 18.1]
śīśaṃ bahumalaṃ nāgamuragaṃ bhujagaṃ guru | [KaiNigh, 2 18.2]
yogeṣṭaṃ yavaneṣṭaṃ ca viśiṣṭaṃ dhātuśodhanam | [KaiNigh, 2 19.1]
paripiṣṭaṃ vānapiṣṭaṃ pārvataṃ dhātusambhavam | [KaiNigh, 2 19.2]
vapraṃ dhātumalaṃ vaṅgamalaṃ kṛṣṇaṃ mahābalam | [KaiNigh, 2 20.1]
trapukaṃ tiktakaṃ bhedi laghūṣṇaṃ lekhanaṃ paṭu | [KaiNigh, 2 20.2]
rūkṣaṃ dṛśyaṃ kaphaśvāsapāṇḍutākaphavātajit | [KaiNigh, 2 21.1]
mehaghnaṃ pittalaṃ kiṃcit tadvad vidyād bhujaṃgakam | [KaiNigh, 2 21.2]
ayaḥ kālāyasaṃ tīkṣṇaṃ piṇḍaṃ pāravasaṃ ghanam | [KaiNigh, 2 22.1]
lohaṃ kṛṣṇaṃ ghanalohaṃ vīraṃ cīmaram āyasam | [KaiNigh, 2 22.2]
śastrakuṇṭhaṃ cāśmasāro rakṣaṇaṃ samayāntakam | [KaiNigh, 2 23.1]
siṃhānaṃ lohaviṣṭhā tu maṇḍūraṃ syād ayomalaḥ | [KaiNigh, 2 23.2]
siṅghāṇakaṃ lohakiṭṭaṃ śastracūrṇamayorajaḥ | [KaiNigh, 2 24.1]
lohaṃ tiktaṃ saraṃ śītaṃ kaṣāyaṃ madhuraṃ guru | [KaiNigh, 2 24.2]
rūkṣaṃ vayasyaṃ cakṣuṣyaṃ lekhanaṃ vātalaṃ jayet | [KaiNigh, 2 25.1]
kaphapittaṃ garaṃ śūlaṃ śophārśaḥkuṣṭhapāṇḍutāḥ | [KaiNigh, 2 25.2]
mehamedaḥkṛmīṃsteṣāṃ kiṭṭaṃ tadvadyathāyasam | [KaiNigh, 2 26.1]
ayaskāntaṃ tīkṣṇaśītaṃ mehamārutapāṇḍujit | [KaiNigh, 2 26.2]
vayasaḥ sthāpanaṃ vṛṣyaṃ śophakuṣṭhagaraṃ jayet | [KaiNigh, 2 27.1]
rasendraḥ pāradaḥ sūto hemabījaṃ rajasvalaḥ | [KaiNigh, 2 27.2]
trilocano hemanidhiḥ śivaputro rasottamaḥ | [KaiNigh, 2 28.1]
rasalohaṃ lokanātho jñānareto mahānalaḥ | [KaiNigh, 2 28.2]
pāradaḥ kṛmikuṣṭhaghnaḥ cakṣuṣyaśca rasāyanam | [KaiNigh, 2 29.1]
abhrakaṃ cābhrapaṭalaṃ nirmalaṃ varapītakam | [KaiNigh, 2 29.2]
medhāhvaṃ pītakaṃ śubhraṃ girijaṃ girijāmalam | [KaiNigh, 2 30.1]
abhrakaṃ madhuraṃ śītaṃ kaṣāyaṃ guru dhātukṛt | [KaiNigh, 2 30.2]
hanti doṣatrayaṃ kuṣṭhaṃ vraṇamehaviṣakṛmīn | [KaiNigh, 2 31.1]
vaigandho gandhapāṣāṇo gandhako gandhamādanaḥ | [KaiNigh, 2 31.2]
lelī lelītako gandho gandhāśmā pītagandhakaḥ | [KaiNigh, 2 32.1]
vaṃśakāro balivasā varasaugandhiko balī | [KaiNigh, 2 32.2]
sūtaśatrur dhātumārī śukapuṣpo vikṛtakaḥ | [KaiNigh, 2 33.1]
gandhakaḥ kaṭukastikto vīryoṣṇastuvaraḥ saraḥ | [KaiNigh, 2 33.2]
pittalaḥ kaṭukaḥ pāke kaṇḍūvisarpakuṣṭhanut | [KaiNigh, 2 34.1]
kaphavātakṣayaplīhakṛmīn hanti rasāyanam | [KaiNigh, 2 34.2]
tāpījaṃ mākṣikaṃ tāpyaṃ madhudhātuḥ śilāmadhuḥ | [KaiNigh, 2 35.1]
vartaṃ mākṣikadhātuḥ syāt saṃvartaṃ varamākṣikam | [KaiNigh, 2 35.2]
anyattārodbhavaṃ śubhraṃ tārajaṃ rajatopamam | [KaiNigh, 2 36.1]
mākṣikastuvarastikto madhurāmlo laghuḥ kaṭuḥ | [KaiNigh, 2 36.2]
vyavāyī kaṭukaḥ pāke svaryo vṛṣyo rasāyanaḥ | [KaiNigh, 2 37.1]
cakṣuṣyo lekhano hanti doṣakuṣṭhaviṣakṣayān | [KaiNigh, 2 37.2]
śophārśomehavastyatilohitodarapāṇḍutāḥ | [KaiNigh, 2 38.1]
mākṣiko dvividhaḥ proktaḥ pītaḥ śuklastathaiva ca | [KaiNigh, 2 38.2]
suvarṇavarṇo vijñeyo mākṣiko dhāturuttamaḥ | [KaiNigh, 2 39.1]
suvarṇaśailaprabhavo viṣṇunā kāñcanastu saḥ | [KaiNigh, 2 39.2]
tāpīkirātacīneṣu yavaneṣu ca nirmitaḥ | [KaiNigh, 2 40.1]
tāpyaḥ sūryāṃśusaṃtapto mādhave māsi dṛśyate | [KaiNigh, 2 40.2]
madhuraḥ kāṃcanābhāsaḥ sāmlastvaṃjanasannibhaḥ | [KaiNigh, 2 41.1]
kiṃcit kaṣāya ubhayaḥ śītaḥ pāke kaṭurlaghuḥ | [KaiNigh, 2 41.2]
kramāt tiktoṣaṇaścaiva madhuratve'pi lekhanaḥ | [KaiNigh, 2 42.1]
tāpyo viśeṣātpāṇḍughnaḥ śophaghnaḥ kuṣṭhajantujit | [KaiNigh, 2 42.2]
jvarakāsaśvāsavastirogahṛd rasabandhakaḥ | [KaiNigh, 2 43.1]
manaḥśilā manoguptā manohvā nāgajihvikā | [KaiNigh, 2 43.2]
kucailā kunaṭī golā nepālā kavarī kalā | [KaiNigh, 2 44.1]
śilā nālī nāgapuṣpā pārthivī karavīrikā | [KaiNigh, 2 44.2]
manaḥśilā kaṭustiktā lekhanyuṣṇā guruḥ sarā | [KaiNigh, 2 45.1]
varṇyā snigdhā kaphaśvāsakāsabhūtaviṣāsrahā | [KaiNigh, 2 45.2]
haritālamālaṃ tālaṃ piñjaraṃ visragandhikam | [KaiNigh, 2 46.1]
pītakaṃ pītanaṃ gauraṃ godanaṃ naramaṇḍanam | [KaiNigh, 2 46.2]
vaṅgāri lohahṛllomaṃ svarṇābhaṃ ca viḍālakam | [KaiNigh, 2 47.1]
haritālaṃ kaṣāyoṣṇaṃ kaṭu snigdhaṃ hared viṣam | [KaiNigh, 2 47.2]
kaphapittāsyarogāsrakaṇḍūkuṣṭhakaphavraṇān | [KaiNigh, 2 48.1]
gairikaṃ girijaṃ dhātu girimṛttvagavedhukam | [KaiNigh, 2 48.2]
gavedhukaṃ tu kṛmihṛt raktapāṣāṇakastathā | [KaiNigh, 2 49.1]
raktadhātustāmradhātur lohitaṃ kārajaṃ smṛtam | [KaiNigh, 2 49.2]
anyatsvarṇanibhaṃ svarṇagairikaṃ svarṇabhūṣaṇam | [KaiNigh, 2 50.1]
cakṣuṣyaṃ raktaśamanaṃ raktasaumyaṃ dalāḍhakam | [KaiNigh, 2 50.2]
gairiko madhuraḥ snigdho viśadastuvaro himaḥ | [KaiNigh, 2 51.1]
cakṣuṣyo dāhahṛllāsakaphapittaviṣāpahaḥ | [KaiNigh, 2 51.2]
suvarṇagairikaṃ tadvat cakṣuṣyaṃ vamivātanut | [KaiNigh, 2 52.1]
tutthaṃ karparikātuttham amṛtāsaṅgameva ca | [KaiNigh, 2 52.2]
anyad vitunnakaṃ dṛśyaṃ kiṭibhaṃ hematārakam | [KaiNigh, 2 53.1]
mayūragrīvakaṃ cānyat kharparaṃ karparī tathā | [KaiNigh, 2 53.2]
tutthakaṃ kaṭukaṃ kṣāraṃ kaṣāyaṃ viśadaṃ laghu | [KaiNigh, 2 54.1]
lekhanaṃ bhedanaṃ śītaṃ cakṣuṣyaṃ kaphajantujit | [KaiNigh, 2 54.2]
viṣāśmakuṣṭhakaṇḍūghnaṃ tadguṇaṃ kārparaṃ smṛtam | [KaiNigh, 2 55.1]
mayūragrīvasaṃkāśaṃ ghṛtagokṣīrasaṃnibham | [KaiNigh, 2 55.2]
āyase cāmalasaṃyukte ghṛṣṭaṃ tāmrasamaṃ bhavet | [KaiNigh, 2 56.1]
apsu saṃplavate cāpi māyūraṃ tutthalakṣaṇam | [KaiNigh, 2 56.2]
pārāvatakapotābhaṃ bhinnaṃ vahnisamaprabham | [KaiNigh, 2 57.1]
raupyānukāri yatsattvaṃ tutthaṃ cakṣuṣyamuttamam | [KaiNigh, 2 57.2]
kāśīśaṃ dhātukāśīśaṃ śodhanaṃ khecaraṃ tathā | [KaiNigh, 2 58.1]
dvitīyaṃ puṣpakāśīśaṃ lomaśaṃ ca malīmasam | [KaiNigh, 2 58.2]
kāśīśamamlaṃ sakṣāraṃ kaṣāyoṣṇaṃ dṛśorhitam | [KaiNigh, 2 59.1]
tiktaṃ keśyaṃ viṣaśvitrasakṛcchrāśmakaphāpaham | [KaiNigh, 2 59.2]
yātī hiṅgulakaṃ raktaṃ pārvataṃ cūrṇapāradam | [KaiNigh, 2 60]
maṇirāgakaraṃ mlecchaṃ gairikaṃ haṃsapādikam | [KaiNigh, 2 61.1]
atiraktaṃ vālukitaṃ saikataṃ krauñcalohitam | [KaiNigh, 2 61.2]
daradaṃ kuruvindaṃ syādanyaccarmāravarcasam | [KaiNigh, 2 62.1]
hiṅgulaṃ laghu tiktoṣṇaṃ kaṭūṣṇaṃ rasapākayoḥ | [KaiNigh, 2 62.2]
netrārtikuṣṭhavisarpaviṣapittakaphapraṇut | [KaiNigh, 2 63.1]
śilāhvaṃ śailaniryāsaṃ śilājatvadrijatvapi | [KaiNigh, 2 63.2]
jatvaśmajaṃ mandarotthaṃ girijaṃ girisāhvayam | [KaiNigh, 2 64.1]
ṣaḍlohasaṃbhavaṃ jñeyaṃ śilānisyandi pārvatam | [KaiNigh, 2 64.2]
śilāhvaṃ kaṭutiktoṣṇaṃ kaṭupākaṃ rasāyanam | [KaiNigh, 2 65.1]
chedi yogavahaṃ hanti kaphakuṣṭhāśmapāṇḍutāḥ | [KaiNigh, 2 65.2]
vātāsrārśaḥkṛmiśvāsaśophonmādodarakṣayān | [KaiNigh, 2 66.1]
raktareṇur nāgagarbhaṃ śrīmacchṛṅgārabhūṣaṇam | [KaiNigh, 2 66.2]
gandhārabhūṣaṇaṃ raktaṃ sindūraṃ nāgasaṃbhavam | [KaiNigh, 2 67.1]
nāgaraktaṃ vānapiṣṭaṃ vasantotsavamaṇḍanam | [KaiNigh, 2 67.2]
sindūraṃ kaṭukaṃ coṣṇaṃ vraṇaśodhanaropaṇam | [KaiNigh, 2 68.1]
bhagnasaṃdhānakṛt kaṇḍūviṣavisarpakuṣṭhajit | [KaiNigh, 2 68.2]
suvīrajaṃ kālanīlaṃ raktasaṃvaraṇaṃ himam | [KaiNigh, 2 69.1]
sauvīraṃ mecakaṃ kṛṣṇaṃ suvīraṃ raktasaṃvaram | [KaiNigh, 2 69.2]
pārāvataṃ pārvatīyam añjanaṃ netrabhūṣaṇam | [KaiNigh, 2 70.1]
srotojaṃ yāmunaṃ nadyaṃ nadījaṃ nandanaṃ varam | [KaiNigh, 2 70.2]
yadṛcchādhigataṃ hāryaṃ kāpotaṃ netrabhūṣaṇam | [KaiNigh, 2 71.1]
valmīkaśikharākāraṃ bhinnamaṃjanasannibham | [KaiNigh, 2 71.2]
ghṛṣṭe tu gairikākārametatsrotojalakṣaṇam | [KaiNigh, 2 72.1]
sauvīraṃ madhuraṃ snigdhaṃ kaṣāyaṃ lekhanaṃ himam | [KaiNigh, 2 72.2]
hikkāśvāsaviṣacchardikaphapittakṣayāsrajit | [KaiNigh, 2 73.1]
cakṣuṣyaṃ pravaraṃ grāhi tadvat srotoñjanaṃ matam | [KaiNigh, 2 73.2]
rasāñjanaṃ tārkṣyaśailaṃ rasagarbhaṃ rasottamam | [KaiNigh, 2 74.1]
rasāgryaṃ tārkṣyajaṃ tārkṣyamanyad dārvīrasodbhavam | [KaiNigh, 2 74.2]
dārvyādi kṛtrimaṃ dārvyaṃ rasajaṃ bālabheṣajam | [KaiNigh, 2 75.1]
rasajaṃ kaṭukaṃ tiktamuṣṇavīryaṃ rasāyanam | [KaiNigh, 2 75.2]
kaphaghnaṃ chedanaṃ vraṇyaṃ mukhanetravikārajit | [KaiNigh, 2 76.1]
puṣpāñjanaṃ rītipuṣpaṃ kausumaṃ kusumāñjanam | [KaiNigh, 2 76.2]
parīti rītijaṃ puṣpaṃ puṣpaketuśca pauṣpakam | [KaiNigh, 2 77.1]
rītijaṃ laghu sakṣāraṃ kācārmapaṭalāpaham | [KaiNigh, 2 77.2]
mṛtsā mṛtsnāmṛtāsaṅgā jitākāśī ca mṛttikā | [KaiNigh, 2 78.1]
surāṣṭrajā ca saurāṣṭrī mṛtpraśasyā mṛtālakam | [KaiNigh, 2 78.2]
āḍhakī tuvarī kāṃkṣī sujātā hemaśodhanī | [KaiNigh, 2 79.1]
saurāṣṭrī kaṭukā tiktā kaṣāyoṣṇā niyacchati | [KaiNigh, 2 79.2]
kaphapittaviṣaśvitrakaṇḍūvraṇavisarpakān | [KaiNigh, 2 80.1]
kṛṣṇamṛt kṣatadāhāsrapradareṣu praśasyate | [KaiNigh, 2 80.2]
kardamaḥ śītalaḥ snigdho viṣapittāsrabhagnajit | [KaiNigh, 2 81.1]
śophadāhakṣataharo hitaḥ śodhanaropaṇe | [KaiNigh, 2 81.2]
keśyo hastimadaḥ śvitrarañjano viṣanāśanaḥ | [KaiNigh, 2 82.1]
bolaṃ jātīrasaṃ pauraṃ nirlohaṃ barbaraṃ rasam | [KaiNigh, 2 82.2]
rasagandhaṃ ca gandhāmnaṃ gomataṃ nālikaṃ balam | [KaiNigh, 2 83.1]
piṇḍaṃ stokaṃ kālakūṭaṃ stomakaṃ vāsagandhakam | [KaiNigh, 2 83.2]
bolastiktaḥ kaṭuḥ svāduḥ pācano dīpano himaḥ | [KaiNigh, 2 84.1]
medhyo vṛṣyastridoṣaghno garbhāśayaviśodhanaḥ | [KaiNigh, 2 84.2]
hantyapasmārakuṣṭhārśaḥbhagnasvedagrahajvarān | [KaiNigh, 2 85.1]
gorocanā vandanīyā vandanī rucirā ruciḥ | [KaiNigh, 2 85.2]
maṅgalyā gautamī gaurī bhogyā rucyā ca pācanī | [KaiNigh, 2 86.1]
medhyā gopittajā vaśyā piṅgalā rocanā smṛtā | [KaiNigh, 2 86.2]
gorocanā himā tiktā rūkṣā maṅgalakāntidā | [KaiNigh, 2 87.1]
viṣalakṣmīgrahonmādagarbhasrāvakṣatāsranut | [KaiNigh, 2 87.2]
śaileyaṃ sthaviraṃ vṛddhaṃ śailajaṃ palitaṃ gṛham | [KaiNigh, 2 88.1]
śilāpuṣpaṃ śilādadru jīrṇaṃ kālānusāryakam | [KaiNigh, 2 88.2]
śaileyaṃ śītalaṃ rucyaṃ laghu śleṣmajvarāpaham | [KaiNigh, 2 89.1]
nihanti viṣadāhāsrakaṇḍūkuṣṭhāśmahṛdgadān | [KaiNigh, 2 89.2]
saṃdhinālaḥ kararuhaḥ karajo nakharaḥ kharaḥ | [KaiNigh, 2 90.1]
śaṃkhaścāśvakhuraḥ śuktiḥ śilpī nāgahanur hanuḥ | [KaiNigh, 2 90.2]
badarīchadanaṃ kāśī cānyā haṭṭavilāsinī | [KaiNigh, 2 91.1]
śārdūlajaṃ vyāghranakhaṃ vyālapraharaṇaṃ nakham | [KaiNigh, 2 91.2]
vyāghrāṅghrijaṃ vyāghratalaṃ kūṭasthaṃ cakrakārakam | [KaiNigh, 2 92.1]
śārdūlaṃ paurasaṃ pauraṃ bhṛṅganilohabarbaram | [KaiNigh, 2 92.2]
nakhadvayaṃ laghu svādu kaṭukaṃ rasapākayoḥ | [KaiNigh, 2 93.1]
tiktoṣṇaṃ śukralaṃ varṇyaṃ hṛdyaṃ hanti kaphānilau | [KaiNigh, 2 93.2]
viṣakuṣṭhanakhasvedadaurgandhyāśrograhajvarān | [KaiNigh, 2 94.1]
saindhavaṃ rucakaṃ kṛṣṇaṃ viḍaṃ sāmudramaudbhidam | [KaiNigh, 2 94.2]
romakaṃ pāṃśujaṃ ceti lavaṇāṣṭakamucyate | [KaiNigh, 2 95.1]
lavaṇaṃ lavaṇaṃ sarvaṃ pācanaṃ rocanaṃ mṛdu | [KaiNigh, 2 95.2]
madhuraṃ sṛṣṭaviṇmūtraṃ snigdharūkṣaṃ balāpaham | [KaiNigh, 2 96.1]
vīryoṣṇaṃ dīpanaṃ tīkṣṇaṃ kaphapittavivardhanam | [KaiNigh, 2 96.2]
vidāhi gurvabhiṣyandi gulmodāvartaśūlajit | [KaiNigh, 2 97.1]
saindhavaṃ pravaraṃ teṣāṃ madhuraṃ rasapākayoḥ | [KaiNigh, 2 97.2]
saindhavaṃ sindhu sindhūtthaṃ nādeyaṃ vimalaṃ varam | [KaiNigh, 2 98.1]
śivaṃ śītaśivaṃ śuddhaṃ sindhujaṃ lavaṇaṃ param | [KaiNigh, 2 98.2]
śilātmakaṃ maṇimanthaṃ dhauteyaṃ ca paṭūttamam | [KaiNigh, 2 99.1]
saindhavaṃ lavaṇaṃ svādu dīpanaṃ pācanaṃ laghu | [KaiNigh, 2 99.2]
snigdhaṃ rucyaṃ himaṃ vṛṣyaṃ sūkṣmaṃ netryaṃ tridoṣahṛt | [KaiNigh, 2 100.1]
sauvarcalaṃ hṛdyagandhaṃ sugandhi rucakaṃ smṛtam | [KaiNigh, 2 100.2]
saugandhikaṃ ca jaraṇam akṣam anyad agandhikam | [KaiNigh, 2 101.1]
rucakaṃ rocanaṃ hṛdyaṃ dīpanaṃ viśadaṃ laghu | [KaiNigh, 2 101.2]
vīryoṣṇaṃ kaṭukaṃ pāke sugandhyudgāraśodhanam | [KaiNigh, 2 102.1]
sasnehaṃ kaṭukaṃ tīkṣṇaṃ sūkṣmaṃ śūlavibandhanut | [KaiNigh, 2 102.2]
kṛṣṇaṃ ca kṛṣṇalavaṇaṃ mecakaṃ tilakaṃ tathā | [KaiNigh, 2 103.1]
sauvarcalaguṇāḥ kṛṣṇalavaṇe gandhavarjitāḥ | [KaiNigh, 2 103.2]
viḍgandhaṃ lavaṇaṃ pākyaṃ ghaṭikālavaṇaṃ viḍam | [KaiNigh, 2 104.1]
kṛtakaṃ khaṇḍalavaṇaṃ drāviḍaṃ dhūrtamāsuram | [KaiNigh, 2 104.2]
viḍaṃ sakṣāramūrdhādhaḥkaphavātānulomanam | [KaiNigh, 2 105.1]
dīpanaṃ laghu tīkṣṇoṣṇaṃ rūkṣaṃ rucyaṃ vyavāyi ca | [KaiNigh, 2 105.2]
vibandhānāhaviṣṭambhahṛdruggauravaśūlanut | [KaiNigh, 2 106.1]
sāmudrakaṃ sāgarakvaṃ kaṭukaṃ lavaṇābdhijam | [KaiNigh, 2 106.2]
sāmudralavaṇākṣīve trikūṭaṃ vārisambhavam | [KaiNigh, 2 107.1]
sāmudraṃ madhuraṃ pāke satiktaṃ kaṭukaṃ guru | [KaiNigh, 2 107.2]
nātyuṣṇadīpanaṃ bhedi sakṣāramavidāhi ca | [KaiNigh, 2 108.1]
susnigdhaṃ svādu vātaghnaṃ śleṣmalaṃ nātipittalam | [KaiNigh, 2 108.2]
audbhidaṃ pārthivaṃ cauryaṃ bhūmyutthaṃ pṛthivībhavam | [KaiNigh, 2 109.1]
bhūmyā udbhidya jātasya kṣāratoyasya śoṣaṇāt | [KaiNigh, 2 109.2]
raśmibhirvahninā vātha kvāthāt kaṭukamaudbhidam | [KaiNigh, 2 110.1]
audbhidaṃ tīkṣṇamutkleśi sakṣāraṃ kaṭutiktakam | [KaiNigh, 2 110.2]
raktalaṃ laghu tīkṣṇoṣṇaṃ sūkṣmaṃ vātānulomanam | [KaiNigh, 2 111.1]
aparaṃ romalavaṇaṃ romakaṃ vastakaṃ tathā | [KaiNigh, 2 111.2]
romakaṃ kaṭukaṃ pāke laghvabhiṣyandi mūtralam | [KaiNigh, 2 112.1]
vātaghnaṃ tīkṣṇamatyuṣṇaṃ bhedi sūkṣmaṃ vyavāyi ca | [KaiNigh, 2 112.2]
pāṃśujaṃ pāṃśulavaṇaṃ pāṃśukaṃ vasukaṃ param | [KaiNigh, 2 113.1]
ūṣakakṣāram aurvaṃ syād auṣaṃ sarvaguṇaṃ tathā | [KaiNigh, 2 113.2]
pāṃśukaṃ kaṭukaṃ snigdhaṃ sakṣāraṃ śleṣmalaṃ guru | [KaiNigh, 2 114.1]
kācaṃ pākyaṃ trikūṭaṃ syātsarvaṃ tu lavaṇaṃ kaṭu | [KaiNigh, 2 114.2]
kācaḥ sakṣāra uṣṇaḥ syāt cakṣuṣyo'ñjanakarmaṇi | [KaiNigh, 2 115.1]
guṭikālavaṇaṃ bhedi dīpanaṃ pittakopanam | [KaiNigh, 2 115.2]
kaphavātakṛmidhvaṃsi lekhanaṃ pācanaṃ matam | [KaiNigh, 2 116.1]
maulākāraṃ cārukailam auṣāhvaṃ chedanaṃ kaṭu | [KaiNigh, 2 116.2]
sindhusauvarcalaviḍasāmudrodbhidaromakaiḥ | [KaiNigh, 2 117.1]
sapāṃśukṛṣṇalavaṇair dvitryādi lavaṇaṃ kramāt | [KaiNigh, 2 117.2]
lavaṇānāṃ prayoge tu saindhavādi prayojayet | [KaiNigh, 2 118.1]
yavakṣāro yāvaśūko yavāhvo yāvanālajaḥ | [KaiNigh, 2 118.2]
śūkapākaḥ śūkajaśca yavajo yavaśūkajaḥ | [KaiNigh, 2 119.1]
kṣāraṃ pākyastīkṣṇaraso yāvyaḥ pāko yavāgrajaḥ | [KaiNigh, 2 119.2]
yavakṣāro laghuḥ snigdhaḥ susūkṣmo vahnidīpanaḥ | [KaiNigh, 2 120.1]
nihanti kaphavātāmaśvāsaśūlagalāmayān | [KaiNigh, 2 120.2]
gulmārśograhaṇīplīhapāṇḍvānāhahṛdāmayān | [KaiNigh, 2 121.1]
svarjikā svarjikākṣāraḥ sukhavarcaḥ suvarcikā | [KaiNigh, 2 121.2]
kṣāraḥ suvarcikāpākyau srotoghnī potakaḥ smṛtaḥ | [KaiNigh, 2 122.1]
kiṃcidalpāntaraguṇaḥ svarjikākṣāra ucyate | [KaiNigh, 2 122.2]
yavakṣāraḥ svarjikākhyaṣṭaṃkaṇastilanālajaḥ | [KaiNigh, 2 123.1]
palāśakadalīmocaśvadaṃṣṭrāmokṣakādijāḥ | [KaiNigh, 2 123.2]
kṣārāḥ sarve'gnisaṃkāśāśchedibhedividāraṇāḥ | [KaiNigh, 2 124.1]
vīryoṣṇā lavaṇāstīkṣṇāḥ kledinaśca vidāhinaḥ | [KaiNigh, 2 124.2]
dīpanāḥ pācanā rūkṣā viśadā raktapittadāḥ | [KaiNigh, 2 125.1]
śukraujaḥkeśadṛṣṭighnāḥ kaṭavaḥ paṭavaḥ sarāḥ | [KaiNigh, 2 125.2]
ahṛdyā ghnanti gulmārśaḥśarkarāśmarīpīnasān | [KaiNigh, 2 126.1]
vibandhānāhapāṇḍutvabalāsagrahaṇīkṛmīn | [KaiNigh, 2 126.2]
ṭaṅkaṇaṃ ṭaṅkaṇakṣāro mālatīrasasaṃbhavaḥ | [KaiNigh, 2 127.1]
lohaśuddhikaro drāvī ṭaṅkaṇaḥ sarvapācakaḥ | [KaiNigh, 2 127.2]
ṭaṅkaṇo dīpano rūkṣaḥ śleṣmaghno'nilapittakṛt | [KaiNigh, 2 128.1]
uṣakṣāraṃ siṃhamūtraḥ mūṣakaḥ kṣāramṛttikā | [KaiNigh, 2 128.2]
uṣakṣāro mūtrayonikeśānilabalāpahaḥ | [KaiNigh, 2 129.1]
prakledī kaṭukaḥ pāke vīryoṣṇo raktapittakṛt | [KaiNigh, 2 129.2]
vāmakaḥ kṣāra uddiṣṭo medoghno vastiśodhanaḥ | [KaiNigh, 2 130.1]
śvādaṃṣṭra ukto madhuraḥ śītaḥ srotoviśodhanaḥ | [KaiNigh, 2 130.2]
pālāśaḥ karmasu śreṣṭhaḥ sarveṣvapi niratyayaḥ | [KaiNigh, 2 131.1]
hiṇḍīro 'bdhikaphaḥ phenastathā vārikapho'bdhijaḥ | [KaiNigh, 2 131.2]
śuṣkāśuṣkas toyamalo jalapheno 'bdhiphenakaḥ | [KaiNigh, 2 132.1]
abdhipheno laghuḥ śītaḥ kaṣāyo lekhano jayet | [KaiNigh, 2 132.2]
śuklārmapaṭalaśleṣmapittakarṇāmayaṃ viṣam | [KaiNigh, 2 133.1]
śaṃkho vāricaraḥ kamburjalajo dīrghanisvanaḥ | [KaiNigh, 2 133.2]
susvaro dīrghanādaśca dhavalaḥ śrīvibhūṣaṇaḥ | [KaiNigh, 2 134.1]
śaṃkho'nuṣṇaḥ kaṭuḥ pāke kaṣāyo madhuro laghuḥ | [KaiNigh, 2 134.2]
cakṣuṣyo lekhanaḥ paktiśūlapittakaphāsrajit | [KaiNigh, 2 135.1]
kṣudraśaṅkhāḥ śaṅkhanakāḥ śambūkāḥ kṣullakā matāḥ | [KaiNigh, 2 135.2]
carācarā varāṭāśca kapardā jalaśuktayaḥ | [KaiNigh, 2 136.1]
muktāsphoṭo 'bdhimaṇḍūkī śuktiśca maṇimandiraḥ | [KaiNigh, 2 136.2]
śambūkaḥ sṛṣṭaviṇmūtro madhuraḥ pittarogahā | [KaiNigh, 2 137.1]
tadvacchaṅkhanakaḥ śaṃkho viśeṣāt kledano guruḥ | [KaiNigh, 2 137.2]
pittaghnāḥ śuktayaḥ sṛṣṭaviṇmūtrāś cakṣuṣor hitāḥ | [KaiNigh, 2 138.1]
hīrakaṃ bhiduraṃ vajraṃ ratnamukhyaṃ varāṭakam | [KaiNigh, 2 138.2]
sūcīmukhaṃ ca kuliśaṃ gomedaḥ pītaraktakam | [KaiNigh, 2 139.1]
aśmayonir nīlamaṇir vaidūryaṃ bālavāyajam | [KaiNigh, 2 139.2]
pravālaṃ vahnikāgraṃ ca vidrumaṃ raktavarṇakam | [KaiNigh, 2 140.1]
sūryakānto vahnimaṇir arkāhvo dahanopalaḥ | [KaiNigh, 2 140.2]
candropalaścandrakāntaḥ sphaṭikaḥ sphaṭikopalaḥ | [KaiNigh, 2 141.1]
māṇikyaṃ śasyako jñeyo ratnaṃ vasumaṇistathā | [KaiNigh, 2 141.2]
pautikaṃ mauktikaṃ muktā muktāphalarasodbhave | [KaiNigh, 2 142.1]
gārutmataṃ marakatam aśmagarbho harinmaṇiḥ | [KaiNigh, 2 142.2]
vajrāhvapadmarāgendranīlavaidūryavidrumāḥ | [KaiNigh, 2 143.1]
arkendukāntamaṇayau muktāmarakatādayaḥ | [KaiNigh, 2 143.2]
kaṣāyā madhurāḥ śītāścakṣuṣyā lekhanāḥ sarāḥ | [KaiNigh, 2 144.1]
maṅgalyā dhāraṇātte tu pāpālakṣmīviṣāpahāḥ | [KaiNigh, 2 144.2]
rājāvartaḥ kṛṣṇamaṇiḥ suvarṇābho ghanaprabhaḥ | [KaiNigh, 2 145.1]
pramehanāśakṛcchardirogaghno rājavartakaḥ | [KaiNigh, 2 145.2]
vajratulyaguṇo hṛdyo vaikrānto viṣanāśanaḥ | [KaiNigh, 2 146.1]
kuṣṭhakṣayajvaraharo dehalohakaraḥ smṛtaḥ | [KaiNigh, 2 146.2]
maṅkolūkaḥ śilādhātuḥ śyāmaśuklā sitā khaṭī | [KaiNigh, 2 147.1]
nāḍītaraṅgakaścānyo dhavalaḥ pāṇḍuraḥ smṛtaḥ | [KaiNigh, 2 147.2]
khaṭikā madhurā śophaviṣadāhāsrajit | [KaiNigh, 2 148.1]
anyaḥ kṣīrapākaścānyaḥ sudhāpāṣāṇako mataḥ | [KaiNigh, 2 148.2]
nānādhātumayī kārā vālukā sikatā matā | [KaiNigh, 2 149.1]
pralobhinī lokamātā sūkṣmā svarṇasamudbhavā | [KaiNigh, 2 149.2]
