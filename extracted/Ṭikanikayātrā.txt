{Ṭikanikayātrā, 1}
ghanatimiranāgasiṃhastribhuvanabhavanādhipo jagaccakṣuḥ | [Ṭikanikayātrā, 1 1.1]
udayāstācamaulir jayati ravir gaganatilakaikaḥ | [Ṭikanikayātrā, 1 1.2]
mūrdhnā gaṇeśaṃ ca sarasvatīṃ ca salokapālaṃ parameśvaraṃ ca | [Ṭikanikayātrā, 1 2.1]
padmodbhavaṃ padmadhanaṃ hariṃ ca trailokyadīpaṃ praṇamāmi bhānum | [Ṭikanikayātrā, 1 2.2]
yātrāvidhir ata ūrdhvaṃ vijigīṣor viditajanmasamayasya | [Ṭikanikayātrā, 1 3.1]
pratyabdamāsavāsaravibhaktasukhaduḥkhaniṣṭhasya | [Ṭikanikayātrā, 1 3.2]
vidite horārāśau sthānabalaparigrahe grahāṇāṃ ca | [Ṭikanikayātrā, 1 4.1]
āyuṣi ca parijñāte śubham aśubhaṃ vā phalaṃ vācyam | [Ṭikanikayātrā, 1 4.2]
prastutavirodha evaṃ sthitaviṣaye bhavati śāstranirdeśaḥ | [Ṭikanikayātrā, 1 5.1]
janmasamayaṃ ca kecid vadanti na vadanti bahavo 'nye | [Ṭikanikayātrā, 1 5.2]
janmarkṣodayalagne tad api yayor vā yiyāsataḥ praśne | [Ṭikanikayātrā, 1 6.1]
triṣaḍekādaśaśīrṣodayeṣu mārgeṣu ca jayaḥ syāt | [Ṭikanikayātrā, 1 6.2]
śatror horārāśis tadadhipatir janmabhaṃ tadīśo vā | [Ṭikanikayātrā, 1 7.1]
yady aste hibuke vā tathāpi śatrur hato vācyaḥ | [Ṭikanikayātrā, 1 7.2]
praśne manoramā bhūr maṅgalyadravyadarśanaṃ śastam | [Ṭikanikayātrā, 1 8.1]
yadi cādareṇa pṛcchati daivajño nirdiśed vijayam | [Ṭikanikayātrā, 1 8.2]
nandā bhadrā vijayā riktā pūrṇā ca nāmasadṛśaphalāḥ | [Ṭikanikayātrā, 1 9.1]
nyūnasameṣṭā daśame tithayaḥ śukle kṛṣṇe pratīpās tāḥ | [Ṭikanikayātrā, 1 9.2]
nakṣatrapuṭākiraṇaṃ paścāt saṃdhyāgataṃ grahair bhinnam | [Ṭikanikayātrā, 1 10.1]
krūranipīḍitam utpātadūṣitaṃ cāśubhaṃ sarvam | [Ṭikanikayātrā, 1 10.2]
{Ṭikanikayātrā, 2}
sūryadine dhananāśaś cāndre śaktikṣayo 'nnahāniś ca | [Ṭikanikayātrā, 2 1.1]
jvalanāsṛkpittarujāḥ kauje baudhe suhṛtprāptiḥ | [Ṭikanikayātrā, 2 1.2]
jīve jayadhanalabdhiḥ śaukre strīvastragandhadhanalābhāḥ | [Ṭikanikayātrā, 2 2.1]
dainyaṃ ca bandharogān prāpnoti dine 'rkaputrasya | [Ṭikanikayātrā, 2 2.2]
upacayakaragrahadine siddhiḥ krūre 'pi yāyināṃ bhavati | [Ṭikanikayātrā, 2 3.1]
saumye 'py anupacayasthe na bhavati yātrā śubhā yātuḥ | [Ṭikanikayātrā, 2 3.2]
{Ṭikanikayātrā, 3}
garavaṇijāviṣṭivarjitāni karaṇāni yātur aniṣṭāni | [Ṭikanikayātrā, 3 1.1]
garam api kaiścic chastaṃ vaṇijā ca vaṇikkriyāsv eva | [Ṭikanikayātrā, 3 1.2]
śivabhujagamitrapitṛvasujalaviśvaviriñcipaṅkajaprabhavāḥ | [Ṭikanikayātrā, 3 2.1]
indrāgnīndraniśācaravaruṇāryamayonayaś cāhni | [Ṭikanikayātrā, 3 2.2]
rudrājāhirbudhnyāḥ pūṣā dakhāntakāgnidhātāraḥ | [Ṭikanikayātrā, 3 3.1]
indvaditiguruhariravitvaṣṭranilākhyāḥ kṣaṇā rātrau | [Ṭikanikayātrā, 3 3.2]
ahnaḥ pañcadaśāṃśo rātreś caivaṃ muhūrta iti saṃjñā | [Ṭikanikayātrā, 3 4.1]
sa ca vijñeyas tajjñaiś chāyāyantrāmbubhir yuktyā | [Ṭikanikayātrā, 3 4.2]
nakṣatravat kṣaṇānāṃ parighādi tadīśvaraiḥ samaṃ cintyam | [Ṭikanikayātrā, 3 5.1]
phalam api tad eva dṛṣṭaṃ gargādyais tatra ca ślokāḥ | [Ṭikanikayātrā, 3 5.2]
ahorātraṃ ca sampūrṇaṃ candranakṣatrayojitam | [Ṭikanikayātrā, 3 6.1]
tannakṣatramuhūrtāś ca samakarmaguṇāḥ smṛtāḥ | [Ṭikanikayātrā, 3 6.2]
yaś cāṣṭamo muhūrto viriñcināmābhijit sa nirdiṣṭaḥ | [Ṭikanikayātrā, 3 7.1]
tasmiṃs trya [... au2 Zeichenjh] yāmyām atyantagatasya jayalabdhiḥ | [Ṭikanikayātrā, 3 7.2]
aṣṭamena divase same śubho yo viriñcivibhusaṃjñitāḥ | [Ṭikanikayātrā, 3 8.1]
tena yānam apahāyidakṣiṇāṃ sarvadikṣv ajit praśasyate | [Ṭikanikayātrā, 3 8.2]
{Ṭikanikayātrā, 4}
upacayagṛhasaptamagaḥ śubhaḥ śaśī janmabhe 'pi yātrāyām | [Ṭikanikayātrā, 4 1.1]
upajayakarayukto vā śubhamadhye śubham upāsajña | [Ṭikanikayātrā, 4 1.2]
janmatriṣaḍekādaśasaptamago 'pi neṣyate candraḥ | [Ṭikanikayātrā, 4 2.1]
pañcamanavamantyāṣṭamacaturdvivedhavān iṣṭaphalaḥ | [Ṭikanikayātrā, 4 2.2]
sitapakṣādau candre śubhe śubhaṃ pakṣam aśubham aśubhe ca | [Ṭikanikayātrā, 4 3.1]
kṛṣṇe gocaraśubhado na śubhaṃ pakṣe śubham ato 'nyat | [Ṭikanikayātrā, 4 3.2]
{Ṭikanikayātrā, 5}
iṣṭaṃ svajanmalagnaṃ na janmarāśyudgamas tayoḥ sthānāt | [Ṭikanikayātrā, 5 1.1]
tryāyagṛhāni hitāny udaye neṣṭāni śeṣāṇi | [Ṭikanikayātrā, 5 1.2]
ripunaidhane ripuvadhaḥ ṣaṣṭa lagnage vadho yātuḥ | [Ṭikanikayātrā, 5 2.1]
kecijjagus tathādite kurepāḥ sthāne | [Ṭikanikayātrā, 5 2.2]
āye janmani rāśiṣu yeṣu śubhā bhāskaradvitīyai | [Ṭikanikayātrā, 5 3.1]
te lagne śasyante neṣṭāḥ pāpagrahāpy u [... au3 Zeichenjh] | [Ṭikanikayātrā, 5 4.1]
śīrṣodayeṣu vijayo bhaṅgaḥ ṣaṣṭhodayeṣu lagneṣu | [Ṭikanikayātrā, 5 5.1]
diganuddhāreṣu jayo vidvāraṣv āvahobhaṅgaḥ | [Ṭikanikayātrā, 5 5.2]
mīne kuṭilo mārgo bhavati tadasenyaśaśilagne | [Ṭikanikayātrā, 5 6.1]
nauyānam āpyalagnakāryaṃ tu tannavāṃśe vā | [Ṭikanikayātrā, 5 6.2]
{Ṭikanikayātrā, 6}
yauvanadurlalitair iva vicakṣaṇo 'ntyeṣu divaseṣu | [Ṭikanikayātrā, 6 1.2]
puṣṭir bhavati yiyāsoḥ śubhagrahāṇāṃ navāṅgalagneṣu | [Ṭikanikayātrā, 6 2.1]
yauvanakāntāram iva pratītya kuśalena dharmavatām | [Ṭikanikayātrā, 6 2.2]
saumye navāṅgakalagne ripubalabhogaṃ karoty asāhāryam | [Ṭikanikayātrā, 6 3.1]
yady asya phalaṃ divasis tadaśeṣaṃ kālahorāyām | [Ṭikanikayātrā, 6 3.2]
upacayakarasya vargaṃ kūrasyāpi praśasyate lagnaḥ | [Ṭikanikayātrā, 6 4.1]
candre pādadyukte tantrādhipatesya saumyasya | [Ṭikanikayātrā, 6 4.2]
ity aṣṭamagāḥ pāpā vivarjāyeṣṭamaṃ vilagnaṃ ca | [Ṭikanikayātrā, 6 5.1]
candracandraṃ ca nidhanasthaṃ sarvārambhaḥ prayogeṣu | [Ṭikanikayātrā, 6 5.2]
lagnena rahitā yātrā yosetonmanta bhāminī | [Ṭikanikayātrā, 6 6.1]
durjānaṃjanim āsādya yāty abhāvaḥ śanaiḥ śanaiḥ | [Ṭikanikayātrā, 6 6.2]
lagnapradhāna yā yātrā śīlenaiva kulāṅganā | [Ṭikanikayātrā, 6 7.1]
bhāvāstamantrahartante guṇarūpam ivottamaḥ | [Ṭikanikayātrā, 6 7.2]
{Ṭikanikayātrā, 7}
lagnopagataiḥ saumyair ārogyaṃ bhavati cittasaukhyaṃ ca | [Ṭikanikayātrā, 7 1.1]
arthasthair arthacayo yodhavivṛddhis tṛtīyasthaiḥ | [Ṭikanikayātrā, 7 1.2]
vāhanasuhṛdāṃ vṛddhiś caturthagaiḥ pañcagaiś ca mantribalam | [Ṭikanikayātrā, 7 2.1]
ripunāśaḥ ṣaṣṭhasthaiḥ bhṛguvarjaṃ saptameṣu hitāḥ | [Ṭikanikayātrā, 7 2.2]
rakṣanty āyurnidhane śaśivarjaṃ navamabheṣu vasusampat | [Ṭikanikayātrā, 7 3.1]
karmaṇi siddhir lābho balasampātaś ca daśamādyaiḥ | [Ṭikanikayātrā, 7 3.2]
bhaumārkārkiśaśāṅkair lagne vadhabandhamaraṇasaṃtrāsāḥ | [Ṭikanikayātrā, 7 4.1]
arthakṣayo dvitīyais tṛtīyasaṃsthair yaśo dyutimat | [Ṭikanikayātrā, 7 4.2]
vāhanabandhuviyogo mantrakhāvo ripukṣayaś ceti | [Ṭikanikayātrā, 7 5.1]
hibukādiṣu saptamagaiḥ svaviṣayanāśo bhṛgusute ca | [Ṭikanikayātrā, 7 5.2]
mṛtyur nidhanopagataiḥ senāvyasanaṃ mahan navamasaṃsthaiḥ | [Ṭikanikayātrā, 7 6.1]
kujasūryau daśamasthau jayadau bhaṅgapradaḥ sauriḥ | [Ṭikanikayātrā, 7 6.2]
jayam ekādaśasaṃsthaiḥ krūrair antyopagaiḥ svabalabhedaḥ | [Ṭikanikayātrā, 7 7.1]
upacayavarjaṃ saumyair yātuḥ pāpair viparyastam | [Ṭikanikayātrā, 7 7.2]
krūro 'py anukūlasthaḥ śasto lagne śubho 'pi vāniṣṭaḥ | [Ṭikanikayātrā, 7 8.1]
vakrī na śubhaḥ kendre tadahas tadvargalagnaṃ ca | [Ṭikanikayātrā, 7 8.2]
sāmapatī jīvasitau bhedasya tu rāhuketubudhasaurāḥ | [Ṭikanikayātrā, 7 9.1]
daṇḍasyārkakṣitijābudha pradānasya śītāṃśuḥ | [Ṭikanikayātrā, 7 9.2]
sūryādibhir anukūlais tad udayavargaiś ca tatsiddhiḥ | [Ṭikanikayātrā, 7 10.2]
nīcasthā grahavijitā ravyabhibhūtā viraśmayo hrasvāḥ | [Ṭikanikayātrā, 7 11.1]
bhujagā iva mantrahatā bhavanty akāryakṣamā lagne | [Ṭikanikayātrā, 7 11.2]
yeṣāṃ game navamapañcamakaṇṭakasthāḥ saumyās tṛtīyaripulābhagatāś ca pāpāḥ | [Ṭikanikayātrā, 7 12.1]
āyānti te svabhavanāni punaḥ kṛtārthāḥ dattā dvijātiṣu tathā vidhivad yathārthāḥ | [Ṭikanikayātrā, 7 12.2]
ekasminn api kendre yadi saumyo na graho 'sti yātrāyām | [Ṭikanikayātrā, 7 13.1]
janmany athavā karmaṇi na tac chubhaṃ prāhur ācāryāḥ | [Ṭikanikayātrā, 7 13.2]
rāhvarkāraśikhisitā yāyina iti śarvarīśa ākrandaḥ | [Ṭikanikayātrā, 7 14.1]
gurubudhasaurāḥ paurāḥ pauraḥ sūryo 'pi pūrvāhṇe | [Ṭikanikayātrā, 7 14.2]
yāyibhir anukūlasthair yānaṃ paurair vigṛhya cāsīnam | [Ṭikanikayātrā, 7 15.1]
pauretarair api śubhair yāyād ardhena sainyasya | [Ṭikanikayātrā, 7 15.2]
sarvair apy aśubhakaraiḥ śubhadaivaṃ saṃśrayet pradhānanṛpam | [Ṭikanikayātrā, 7 16.1]
balasiddhiḥ saumyaphalair balibhiḥ krūrair jayo yuddhe | [Ṭikanikayātrā, 7 16.2]
{Ṭikanikayātrā, 8}
ayanānukūlagamanaṃ hitam arkendvor dvayor asaṃpattau | [Ṭikanikayātrā, 8 1.1]
dyuniśaṃ jayāya yāyād viparyaye kleśabhaṅgavadhāḥ | [Ṭikanikayātrā, 8 1.2]
udito yato yataś ca bhramaṇe yad vārabheṣu cāragate | [Ṭikanikayātrā, 8 2.1]
tadri?bidhaṃ pratiśukraṃ tyājyas tatrodayo yatnāt | [Ṭikanikayātrā, 8 2.2]
na pratiśukre siddhiṃ svalpo 'py arthaḥ prayāti yātṝṇām | [Ṭikanikayātrā, 8 3.1]
kāmaṃ vrajet pratibhṛguṃ jijīviṣur nāstage śukre | [Ṭikanikayātrā, 8 3.2]
kaluṣi vapuṣi grahahate pratilome nīcage 'stage ca bhṛgau | [Ṭikanikayātrā, 8 4.1]
balasampanno 'pi nṛpo yātā śatror vaśaṃ yāti | [Ṭikanikayātrā, 8 4.2]
lalāṭo 'gnibhayaṃkaro 'ditinakṛt kośakṣayaṃ lohitaḥ śatrūṇāṃ vijaya śaśāṅkatanayaḥ sainyopabhebhaṃ guruḥ | [Ṭikanikayātrā, 8 5.1]
mṛtyuṃ bhāskaranandano narapateyodhakṣayaviprarāṭ sarvāṇy aiva surārimantrivṛṣabhaḥ saṃpiṇḍitā bhārgavaḥ | [Ṭikanikayātrā, 8 5.2]
nakṣatraṃ tithiyas tathaiva karaṇaṃ vāras tathā gocaraṃ drekāṇaṃ sanavāṃśagrahadinaṃ lagnaṃ muhūrto 'pi vā | [Ṭikanikayātrā, 8 6.1]
ye cānye śakunādayo nigaditāḥ sarve 'pi te śobhanā lalāṭo bhṛgunandasya na tadā śakuro 'pi jīvendataḥ | [Ṭikanikayātrā, 8 6.2]
suram api vijayec chuḥpṛṣṭhatīkṛtya śukraḥ samaravijayatṛṣṇo yo nṛpaḥ samprayāti | [Ṭikanikayātrā, 8 7.1]
ripubalarudhiraudais tarpayitvā tu bhūmiṃ prathitavipulakīrtidīrghakālaṃ bhunakti | [Ṭikanikayātrā, 8 7.2]
naur iva vikarṇadharā viveda vadhūr vibhāskareva dyauḥ | [Ṭikanikayātrā, 8 8.1]
bhūr iva vipannasasyā proṣitaśukrā bhavati yātrā | [Ṭikanikayātrā, 8 8.2]
evaṃvidhe 'pi yāyād yadi śukre candrajo 'nukūlasthaḥ | [Ṭikanikayātrā, 8 9.1]
pratibudhayātasyānye na paritrāṇe grahāḥ śaktāḥ | [Ṭikanikayātrā, 8 9.2]
yo 'pi patir diśi yasyāṃ tasmin tatsthe na tāṃ diśaṃ yāyāt | [Ṭikanikayātrā, 8 10.1]
anukūle ca digīśe gatavyaṃ kaṇṭhakopagate | [Ṭikanikayātrā, 8 10.2]
{Ṭikanikayātrā, 9}
vyatipātaviṣṭivaidhṛtipāpagrahalagnavargadivaseṣu | [Ṭikanikayātrā, 9 1.1]
cauryāvaskandānṛtasaṃgrāmāsiddhim āyānti | [Ṭikanikayātrā, 9 1.2]
hutvānalaṃ namaskṛtya devatāḥ svasti vācya viprāṃś ca | [Ṭikanikayātrā, 9 2.1]
dhyāyan digīśam avilambitaṃ vrajed bhūpatiḥ sumanāḥ | [Ṭikanikayātrā, 9 2.2]
kāryavaśāt svayam agamaṃ bhūbhartuḥ kecid āhur ācāryāḥ | [Ṭikanikayātrā, 9 3.1]
chattrāyudhādyam iṣṭaṃ vaijayikaṃ nirgame kuryāt | [Ṭikanikayātrā, 9 3.2]
nākālavarṣavitstanite ṣṭhiṣṭakathañcid api mānam | [Ṭikanikayātrā, 9 4.1]
ā saptāhād divyāntarikṣabhaumais tathotpātaiḥ | [Ṭikanikayātrā, 9 4.2]
dakṣiṇapārśvaspandanam iṣṭaṃ hṛdayaṃ vihāya pṛṣṭhaṃ ca | [Ṭikanikayātrā, 9 5.1]
manasaś cāgamaśuddhiḥ ślokaś cāyaṃ munibhir uktaḥ | [Ṭikanikayātrā, 9 5.2]
śubhāśubhāni sarvāṇi nimittāni syur ekataḥ | [Ṭikanikayātrā, 9 6.1]
ekataś ca mano yāti tad viśuddhaṃ jayāvaham | [Ṭikanikayātrā, 9 6.2]
ārohati kṣitipatau vinayopapanno yātrānugo 'nyaturagaṃ pratiheṣitaś ca | [Ṭikanikayātrā, 9 7.1]
vaktreṇa vā spṛśati dakṣiṇam ātmapārśvaṃ yo 'śvaḥ sa bhartur acirāt pracinoti lakṣmīm | [Ṭikanikayātrā, 9 7.2]
muhurmuhur mūtraśakṛt karoti na tāḍyamāno 'py anulomayāyī | [Ṭikanikayātrā, 9 8.1]
akāryabhīto 'śruvilocanaś ca śivaṃ na bhartus turago 'bhidhatte | [Ṭikanikayātrā, 9 8.2]
skhalitagatir akasmāt trastakarṇo 'tidīnaḥ śvasati mṛdu sudīrghaṃ nyastahastaḥ pṛthivyām | [Ṭikanikayātrā, 9 9.1]
drutamukulitadṛṣṭiḥ svapnaśīlo vikomo bhayakṛd ahitabhakṣī naikaśo 'sṛkśakṛtkṛt | [Ṭikanikayātrā, 9 9.2]
valmīkasthāṇugulmatṛṇatarumathanaḥ svecchayā hṛṣṭadṛṣṭir yāyād yātrānulomaṃ tvaritapadagatir vaktram unnamya coccaiḥ | [Ṭikanikayātrā, 9 10.1]
kakṣāsannāhakāle janayati sumahacchīkaraṃ vṛhaṃte vā tatkālaṃ vā madāptau jayakṛd atha radaṃ veṣṭayan dakṣiṇaṃ ca | [Ṭikanikayātrā, 9 10.2]
siddhārthakādarśapayoñjanāni baddhaikapaśvāmiṣapūrṇakumbhāḥ | [Ṭikanikayātrā, 9 11.1]
dadhimadhughṛtarocanākumāryo dhvajakanakāmbujabhadrapīṭhaśaṅkhāḥ | [Ṭikanikayātrā, 9 12.1]
sitavṛṣakusumāmbarāṇi mīnā dvijagaṇikāptajanāś ca cāruveṣāḥ | [Ṭikanikayātrā, 9 12.2]
jvalitaśikhiphalākṣatekṣubhakṣā dviradamṛdaṅkuśacāmarāyudhāni | [Ṭikanikayātrā, 9 13.1]
marakatakuravindapadmarāgasphaṭikamaṇipramukhāś ca ratnabhedāḥ | [Ṭikanikayātrā, 9 13.2]
svayam atha racitāny ayatnato vā yadi kathitāni bhavanti maṅgalāni | [Ṭikanikayātrā, 9 14.1]
sa jayati sakalāṃ tato dharitrīṃ grahaṇadṛgālabhanaśrutair upāsya | [Ṭikanikayātrā, 9 14.2]
karpāsauṣadhakṛṣṇadhānyalavaṇaklībāsthitailaṃ vasā paṅkāṅgāraguḍāhicarmaśakṛtaḥ kleśāya savyādhitāḥ | [Ṭikanikayātrā, 9 15.1]
mattonmattajaḍīkṛtāndhabadhirakṣutkṣāmatakrārayo muṇḍābhyaktavimuktakeśapatitāḥ kāṣāyinaś cāśubhāḥ | [Ṭikanikayātrā, 9 15.2]
paṭupaṭahamṛdaṅgaśaṅkhabherīpaṇavaravaṃ sapatākatoraṇāgram | [Ṭikanikayātrā, 9 16.1]
pracurakusumatoyaśāntareṇuṃ surabhisuveṣajanaṃ bhajec ca mārgam | [Ṭikanikayātrā, 9 16.2]
yāny atra maṅgalāmaṅgalāni nirgacchatāṃ pradiṣṭāni | [Ṭikanikayātrā, 9 17.1]
svapneṣv api tāni śubhāśubhāni viḍlepanaṃ dhanyam | [Ṭikanikayātrā, 9 17.2]
mṛdur anukūlaḥ snigdhapavanaḥ tadvad vīnāś ca śasyante | [Ṭikanikayātrā, 9 18.1]
lalāṭaṃ dhanur athendraṃna śubhadam anyatra śastaṃphalam | [Ṭikanikayātrā, 9 18.2]
punnāmānachuchugṛhagodhikapiṃgalā śivā śyāmā | [Ṭikanikayātrā, 9 19.1]
kokilaśūkarikāralāprasthāne vāmataḥ śastāḥ | [Ṭikanikayātrā, 9 19.2]
strīsaṃjñā bhāsabhaṣakapiñjalāplavakambukiṃtsakā | [Ṭikanikayātrā, 9 20.1]
śikhiśrīkaṣṭhapayīkaruruśyenāś ca dakṣiṇāṅga | [Ṭikanikayātrā, 9 20.2]
bhāradvājamayūcāpanakulāvalokanaṃ dhanyaḥ | [Ṭikanikayātrā, 9 21.1]
godhāhirapajāhakasaraṭāśaśānām aniṣṭaphalam | [Ṭikanikayātrā, 9 21.2]
kīrtanam iṣṭaṃ cāṣakaśaśagodhāhisūkarajātīnām | [Ṭikanikayātrā, 9 22.1]
rutadarśanaṃ tv adhanyaṃ viparītaṃ vānararkṣānām | [Ṭikanikayātrā, 9 22.2]
mṛgavihagā śasyante pradakṣiṇaṃ viṣamasaṃkhyayā ca mṛgāḥ | [Ṭikanikayātrā, 9 23.1]
nṛpadarśane gamaṇavat tadviparītā praveśe tu | [Ṭikanikayātrā, 9 23.2]
ākṣepaśīlaḥ puruṣāvidhāyī viraktabhṛtyaḥ paradāragāmī | [Ṭikanikayātrā, 9 24.1]
lubdho 'sahāyo vyasanī kṛtaghnaḥ sthitiprabhettā karaśīrṇarāṣṭraḥ | [Ṭikanikayātrā, 9 24.2]
visrambhahā krodhavaśe nṛśaṃse kṣudrā pramādī na bahuśrutāś ca | [Ṭikanikayātrā, 9 25.1]
divyāntarikṣakṣitijair vikārair nipīḍitaḥ sa daivahīnaḥ | [Ṭikanikayātrā, 9 25.2]
ato viparyastaguṇena rājñā tādṛgvidho 'ris tv abhiyuktamātraḥ | [Ṭikanikayātrā, 9 26.1]
tarur ghuṇair jagdha ivāttakāryo mahān api kṣipram upaiti bhaṅgāḥ | [Ṭikanikayātrā, 9 26.2]
tadviṣṭapravaranarapratāpahīnā nīśauryā varavāraṇāśvayodhamukhāḥ | [Ṭikanikayātrā, 9 27.1]
sotpātaprakṛtiviparyāyānayātā śokārtā ripubalam āśur yāti senāḥ | [Ṭikanikayātrā, 9 27.2]
saṃgrāme vam amaraprasādā jyeṣyāmo ripubalam āśv asaṃśayena | [Ṭikanikayātrā, 9 28.1]
yasyaivaṃ bhavati bale janapravādāḥ svalpo 'pi pravarabalaṃ nihanti rājā | [Ṭikanikayātrā, 9 28.2]
puraṃ ripor bhūmipatinihanyāc chatror aniṣṭagrahadiṭiviṣṭiḥ | [Ṭikanikayātrā, 9 29.1]
yuddhasya yātrāsama eva kālaḥ kūreṣu lagneṣu ca kūṭāyudhaḥ | [Ṭikanikayātrā, 9 29.2]
antarmukhāḥ paurabhayaṃ vihaṃgāḥ prakārasaṃsthā vinivedayanti | [Ṭikanikayātrā, 9 30.1]
āgantunāśāya bahirmukhās te tulyaṃ vihaṃgaiḥ saramātmajaiś ca | [Ṭikanikayātrā, 9 30.2]
ketūlkārkajarāhukīlakakujā bimbapraviṣṭā yataḥ sūryendvoḥ pariveṣakhaṇḍam athavā dṛśyeta yasyāṃ diśi | [Ṭikanikayātrā, 9 31.1]
kroṣṭuśvāttipipīlikāśaśamṛgadhākṣadayo vā pure sainye vāpi yato viśanti hi tataḥ śatroḥ puraṃ ghātayet | [Ṭikanikayātrā, 9 31.2]
pātālarkṣe rāhuketavo pure 'retoyocchittiḥ sālapātaś ca kāryaḥ | [Ṭikanikayātrā, 9 32.1]
jāmitrasthe bhūmijāsyāṃśake vā putreṇendor vīkṣite 'gniḥ pradeyaḥ | [Ṭikanikayātrā, 9 32.2]
paraviṣayapurāptau sādhudevadvijasvāṃ kulajanavanitāṃś ca kṣmādhipo noparundhyāt | [Ṭikanikayātrā, 9 33.1]
vigajaturaśastrānārtabhītāṃś ca hanyāc chubhatithidivasarkṣe hṛṣṭasainye viśet tu | [Ṭikanikayātrā, 9 33.2]
digdāhakṣatajarajo 'śmavṛṣṭipātaiḥ nirghātakṣiticalanādivaikṛtaiś ca | [Ṭikanikayātrā, 9 34.1]
yuddhānte mṛgaśakunaiś ca dīptanādaiḥ no bhadraṃ bhavati jite pari pārthivasya | [Ṭikanikayātrā, 9 34.2]
śubhā mṛgapatatriṇo mṛdusamīraṇo dahlādakṛta grahāḥ sthūṭāmarīcayo dvigatareṇudindalaḥ | [Ṭikanikayātrā, 9 35.1]
yad anyam api vikṛtai na vijayāvasāne bhavet tadā sukham akaṇṭakaṃ nṛpatir atti deśe ripuḥ | [Ṭikanikayātrā, 9 35.2]
