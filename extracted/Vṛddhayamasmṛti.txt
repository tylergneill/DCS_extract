{Vṛddhayamasmṛti, 1}
nāradād yāś ca munayo yamaṃ dharmabhṛtāṃ varam | [Vṛddhayamasmṛti, 1 1.1]
praṇamya sukham āsīnaṃ vṛddhaṃ jñānavidāṃ varam | [Vṛddhayamasmṛti, 1 1.2]
papracchur vaidikaṃ karma sarvalokopakārakam | [Vṛddhayamasmṛti, 1 2.1]
sarvapāpakṣayakaraṃ śravaṇājñānamahat | [Vṛddhayamasmṛti, 1 2.2]
maharṣe sampravakṣyāmi yamo na tvātrilocanam | [Vṛddhayamasmṛti, 1 3.1]
saṃgṛhya dharmaśāstrāṇi sarvalokopakārakam | [Vṛddhayamasmṛti, 1 3.2]
suptotthāya uṣaḥ prātaḥ ācamyāthaharaṃ smaret | [Vṛddhayamasmṛti, 1 4.1]
utthāyanair ṛte dese malamūtre visarjayet | [Vṛddhayamasmṛti, 1 4.2]
grāmāhur ataraṅgatvā tṛṇair ācchādya medinīm | [Vṛddhayamasmṛti, 1 5.1]
śiraḥ prāvṛtya vastreṇa pidhāyāsyaṃ kareṇa ca | [Vṛddhayamasmṛti, 1 5.2]
uttarādimukhaḥ kuryāt saṃdhyayor malamūtrakam | [Vṛddhayamasmṛti, 1 6.1]
divottarāmukhaḥ kuryād rātrau yāmyahariṅmukhaḥ | [Vṛddhayamasmṛti, 1 6.2]
pratyaṅmukhas tu pūrvāhṇe parāhṇe haridiṇmukhaḥ | [Vṛddhayamasmṛti, 1 7.1]
na kedāre na setau ca nāśucau na ca bhūruhe | [Vṛddhayamasmṛti, 1 7.2]
gaṇḍūṣayen mūtrayed vā nadīdevālayāntike | [Vṛddhayamasmṛti, 1 8.1]
dantaśuddhiṃ ca yaḥ kuryāt pacyate narakādinā | [Vṛddhayamasmṛti, 1 8.2]
gṛhītaśiśnaś cotthāya maunīvastrāvakuṇṭhitaḥ | [Vṛddhayamasmṛti, 1 9.1]
pūrvam uddhṛtatoyena śaucaṃ kuryāt tathā mṛdā | [Vṛddhayamasmṛti, 1 9.2]
na mārgasthānavalmīkānoṣarasthākhusaṃcitāt | [Vṛddhayamasmṛti, 1 10.1]
nānyaśiṣṭāṃ ca nārdrāṃ ca śaucārthaṃ mṛdam āharet | [Vṛddhayamasmṛti, 1 10.2]
gudeṣṭābhir dvādaśabhiḥ mṛdbhiḥ ṣoḍaśabhiś ca vā | [Vṛddhayamasmṛti, 1 11.1]
caturviṃśatibhiś cāpi dvātriṃśadbhir athāpi vā | [Vṛddhayamasmṛti, 1 11.2]
nyūnādhikān akartavyā asaṃkhyāś ca vṛthā bhavet | [Vṛddhayamasmṛti, 1 12.1]
yāvad gandhakṣayo vāpi śaucaṃ kuryād viśuddhaye | [Vṛddhayamasmṛti, 1 12.2]
ādyantaśodhanaṃ kuryāt śaucasthalamaharniśam | [Vṛddhayamasmṛti, 1 13.1]
nocet pitṝn bhakṣayati svayaṃ cāśucitāṃ vrajet | [Vṛddhayamasmṛti, 1 13.2]
liṅgeti saḥ kare vāme daśāsapta ca dakṣiṇe | [Vṛddhayamasmṛti, 1 14.1]
pādayoḥ sapta vā tisro mṛdāmalakamātrayā | [Vṛddhayamasmṛti, 1 14.2]
aivaṃ malavisarge tu mūtraśauce tu kathyate | [Vṛddhayamasmṛti, 1 15.1]
ekāliṅge kare tisraḥ dve vā pañca ca hastayoḥ | [Vṛddhayamasmṛti, 1 15.2]
savyahastaṃ bahir jānau apaśyaiva tad antarā | [Vṛddhayamasmṛti, 1 16.1]
evaṃ śocaṃ dvijaḥ kṛtvā ājānukṣālayet pade | [Vṛddhayamasmṛti, 1 16.2]
śaucamitthaṃ gṛhasthasya varṇī tu dviguṇaṃ caret | [Vṛddhayamasmṛti, 1 17.1]
triguṇaṃ tu vanasthasya yatīnāṃ tu caturguṇam | [Vṛddhayamasmṛti, 1 17.2]
strīśūdrāṇāṃ yathā śocaṃ sarveṣāṃ ca manaḥ śuciḥ | [Vṛddhayamasmṛti, 1 18.1]
kṛtvā dvādaśagaṇḍūṣaṃ malasūtre tu ṣaḍ bhavet | [Vṛddhayamasmṛti, 1 18.2]
praveśayet karaṃ savyaṃ jale cāmaṇi bandhanam | [Vṛddhayamasmṛti, 1 19.1]
tata ādāyahastena prāṅmukhaḥ salilaṃ pibet | [Vṛddhayamasmṛti, 1 19.2]
samantrakam aśabdaṃ ca hṛdayasthe jale punaḥ | [Vṛddhayamasmṛti, 1 20.1]
aṅguṣṭhānābhikābhyaṃ ca dvādaśāṅgāni saṃspṛśet | [Vṛddhayamasmṛti, 1 20.2]
madhye madhye jalaṃ spṛśya tattad evaṃ su cintayet | [Vṛddhayamasmṛti, 1 21.1]
parimṛśya dvir āsyaṃ tu sakṛd oṣṭhau parispṛśet | [Vṛddhayamasmṛti, 1 21.2]
vedatrayaṃ samuccāryam āṣamātrajalaṃ pibet | [Vṛddhayamasmṛti, 1 22.1]
tvaṃ nyūnam adhikaṃ pītaṃ sureti kavayo viduḥ | [Vṛddhayamasmṛti, 1 22.2]
vyāhṛtībhiś caturvāraṃ triḥ pibet praṇavena vā | [Vṛddhayamasmṛti, 1 23.1]
sāvitryā va pibed ambū triḥ pibed vāpy āmantrakam | [Vṛddhayamasmṛti, 1 23.2]
gokarṇavat karaṃ kṛtvā gṛhṇīyād devatīrthataḥ | [Vṛddhayamasmṛti, 1 24.1]
pibe ca brahmatīrthe na divā vīkṣya jalaṃ pibet | [Vṛddhayamasmṛti, 1 24.2]
pibed vipro jale hyasthe karmasthe bāhujaḥ punaḥ | [Vṛddhayamasmṛti, 1 25.1]
vaiśyāśūdrās tathā nārya āsyasthe ca punāti ca | [Vṛddhayamasmṛti, 1 25.2]
pavitraṃ dhārayan vipraḥ śuddhācamanam ācaret | [Vṛddhayamasmṛti, 1 26.1]
vaidhekarmaṇi matyājyaṃ pavitraṃ tv anyathātmajet | [Vṛddhayamasmṛti, 1 26.2]
brahmagandhiṃ karmakāle bhuktikāle ca vartulam | [Vṛddhayamasmṛti, 1 27.1]
catubhir darbhapiñjūlair brāhmaṇasya pavitrakam | [Vṛddhayamasmṛti, 1 27.2]
ekaikaṃ nyūnam uddiṣṭaṃ varṇe varṇe yathā kramam | [Vṛddhayamasmṛti, 1 28.1]
dantaśuddhiṃ tataḥ kuryād dantakāṣṭhaiḥ śubhaiḥ samaiḥ | [Vṛddhayamasmṛti, 1 28.2]
kṣīravṛkṣodbhavaiḥ kuryād yad vā kaṇṭakavṛkṣakaiḥ | [Vṛddhayamasmṛti, 1 29.1]
kāghāsaiḥ kramukaiḥ kāśaiḥ kharguraś ca niṣiddhajaiḥ | [Vṛddhayamasmṛti, 1 29.2]
na kurddantasi śuddhyaṃ ca kṛtvā sadyo tyajo bhavet | [Vṛddhayamasmṛti, 1 30.1]
prādakṣiṇyā krameṇaiva mandayantrena kārayet | [Vṛddhayamasmṛti, 1 30.2]
pratīpad bhūtaṣaṣṭhīṣu navabhyām athaparvasu | [Vṛddhayamasmṛti, 1 31.1]
śrāddhāhe dantaśuddhiś ced dahaty āsaptamakulam | [Vṛddhayamasmṛti, 1 31.2]
saptamyāmasitārkeṣu śravaṇe janmabhedathā | [Vṛddhayamasmṛti, 1 32.1]
na kuryād dantaśudhyaṃ tau gaṇḍūṣānddādaśācaret | [Vṛddhayamasmṛti, 1 32.2]
aindre sampadam āpnoti aiśānyāṃ sarvasiddhayaḥ | [Vṛddhayamasmṛti, 1 33.1]
itaratra mahān doṣaḥ putrastrīpaśunāśanaḥ | [Vṛddhayamasmṛti, 1 33.2]
evaṃ dantānūśucī kṛtvā punar ācamya buddhimān | [Vṛddhayamasmṛti, 1 34.1]
saṃkalpya vidhipūrvaṃ tu tataḥ snātum upakramet | [Vṛddhayamasmṛti, 1 34.2]
{Vṛddhayamasmṛti, 2}
