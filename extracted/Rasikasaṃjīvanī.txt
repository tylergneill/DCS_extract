{RSaṃjīv zu AmaruŚ, 36.2}
kiṃ nu śayitā utasviduparataiva athavāntaḥkaraṇe'bhedaṃ prāptā āhosvid dravatāṃ yayau ityamunā saṃdehenānirvacanīyāvasthā | [RSaṃjīv zu AmaruŚ, 36.2 1]
madakalakalahaṃsacañcukoṭitroṭitakomalamṛṇālinīkisalayavatpariklāntair aṅgakaiḥ prābhātikanīlendīvaravanmukulitena locanayugalena vilayaṃ gacchantī nopalabdhetyarthaḥ | [RSaṃjīv zu AmaruŚ, 36.2 2]
tasyāpi tatkālamānandena mandacetanatvāt | [RSaṃjīv zu AmaruŚ, 36.2 3]
kena krameṇaivaṃvidhā babhūvetyāha gāḍhetyādi | [RSaṃjīv zu AmaruŚ, 36.2 4]
atinirbharāśleṣeṇāvāmanau vāmanau kṛtau yau kucau tatra prakarṣeṇodbhūtaḥ pulakodgamo yasyāḥ sā tathoktā | [RSaṃjīv zu AmaruŚ, 36.2 5]
kathamullāpinīti | [RSaṃjīv zu AmaruŚ, 36.2 6]
mā mā mānada mānakhaṇḍana mā atiśayena | [RSaṃjīv zu AmaruŚ, 36.2 7]
māmalamityatra pīḍayati kriyāṃ vinā paryākulatādyotakamardhoktam | [RSaṃjīv zu AmaruŚ, 36.2 8]
mā metyādi paunaruktyaṃ ca sundaram | [RSaṃjīv zu AmaruŚ, 36.2 9]
atrāpi yadi kathyate tadā vadhū ruṣyati yadi maunāyate tadā gṛhaṃ naśyati | [RSaṃjīv zu AmaruŚ, 36.2 10]
tathāpi karuṇabībhatsasmārakaṃ mṛteti padaṃ na mānayāmaḥ | [RSaṃjīv zu AmaruŚ, 36.2 11]
tasmāt kiṃ mlānā śayitā nu kiṃ manasi me līnā vilīnā nu kim iti paṭhiṣyāmaḥ | [RSaṃjīv zu AmaruŚ, 36.2 12]
saṃśayo'laṃkāraḥ | [RSaṃjīv zu AmaruŚ, 36.2 13]
yaduktam | [RSaṃjīv zu AmaruŚ, 36.2 14.1]
vastuni yatraikasminnanekaviṣayastu bhavati saṃdehaḥ | [RSaṃjīv zu AmaruŚ, 36.2 14.2]
pratipattuḥ sādṛśyādaniścayaḥ saṃśayaḥ sa iti | [RSaṃjīv zu AmaruŚ, 36.2 14.3]
abhinavasnuṣā prathamanarmārambhe kiṃ karotītyāha | [RSaṃjīv zu AmaruŚ, 36.2 15.1]
