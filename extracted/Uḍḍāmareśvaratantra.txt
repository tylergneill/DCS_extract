{UḍḍT, 1}
uḍḍīśena samākīrṇā yogivṛndasamākulā | [UḍḍT, 1 1.1]
praṇamya śirasā devī gaurī pṛcchati śaṃkaram | [UḍḍT, 1 1.2]
īśvara śrotum icchāmi lokanātha jagatprabho | [UḍḍT, 1 2.1]
prasādaṃ kuru deveśa brūhi dharmārthasādhakam | [UḍḍT, 1 2.2]
vaśīkaraṇam uccāṭaṃ mohanaṃ stambhanaṃ tathā | [UḍḍT, 1 3.1]
śāntikaṃ pauṣṭikaṃ vātha karaṇāni bahūni ca | [UḍḍT, 1 3.2]
cakṣurhāniṃ maheśāna śrutihāniṃ tathaiva ca | [UḍḍT, 1 4.1]
jñānahāniṃ kriyāhāniṃ kīlakaṃ ca tathāparam | [UḍḍT, 1 4.2]
kāryastambhaṃ sureśāna śoṣaṇaṃ pūraṇaṃ tathā | [UḍḍT, 1 5.1]
mantradhyānaṃ viśeṣeṇa tat sarvaṃ vada me prabho | [UḍḍT, 1 5.2]
anyac ca vividhaṃ kāryaṃ prasādād brūhi bhairava | [UḍḍT, 1 6.1]
yasya vijñānamātreṇa manuṣyo bhuvi durlabhaḥ | [UḍḍT, 1 6.2]
śrīr īśvara uvāca | [UḍḍT, 1 7.1]
śṛṇu tvaṃ hi varārohe siddhyarthaṃ yadi pṛcchasi | [UḍḍT, 1 7.2]
tadvad iṣyāmi te devi tat sarvaṃ samudāhṛtam | [UḍḍT, 1 7.3]
auṣadhair mantrajāpaiś ca ripuṃ hanyān na saṃśayaḥ | [UḍḍT, 1 8.1]
uḍḍīśāt sāram ākṛṣya mayoktaṃ tava bhaktitaḥ | [UḍḍT, 1 8.2]
uḍḍīśaṃ ca namaskṛtya rudraṃ caiva sudurlabham | [UḍḍT, 1 9.1]
kapardinaṃ virūpākṣaṃ sarvabhūtabhayāpaham | [UḍḍT, 1 9.2]
vakṣye rudrodbhavān yogān sarvaśatruvināśakān | [UḍḍT, 1 10.1]
tais tu prayojitaiḥ saḥ prāṇān hanti na saṃśayaḥ | [UḍḍT, 1 10.2]
prathamaṃ bhūtakaraṇaṃ dvitīyonmādanaṃ tathā | [UḍḍT, 1 11.1]
tṛtīyaṃ dveṣaṇaṃ cātha turyam uccāṭanaṃ tathā | [UḍḍT, 1 11.2]
grāmoccāṭaṃ pañcamaṃ ca jalastambhaṃ ca ṣaṣṭhakam | [UḍḍT, 1 12.1]
vahneḥ stambhakaraṃ cātha vaśīkaraṇam uttamam | [UḍḍT, 1 12.2]
anyān api prayogāṃś ca bahūn śṛṇu varānane | [UḍḍT, 1 13.1]
śivena kathitā yogā uḍḍīśe śāstraniścaye | [UḍḍT, 1 13.2]
andhīkaraṇaṃ mūkīkaraṇaṃ badhirīkaraṇaṃ tathā | [UḍḍT, 1 14.1]
bhūtajvarasya karaṇam astraśastrasya dūṣaṇam | [UḍḍT, 1 14.2]
jaladoṣapraśamanaṃ dadhno madhuvināśanam | [UḍḍT, 1 15.1]
vināśaṃ mattakaraṇaṃ gajavājiprakopanam | [UḍḍT, 1 15.2]
ākarṣaṇaṃ bhujaṃgānāṃ mānavānāṃ tathā dhruvam | [UḍḍT, 1 16.1]
vahner vināśanaṃ kuryāt parṇānāṃ hi vināśanam | [UḍḍT, 1 16.2]
gardabhasyātmakaraṇaṃ parakāyapraveśanam | [UḍḍT, 1 17.1]
vetālapādukāsiddhim ulvakājjvalanaṃ tathā | [UḍḍT, 1 17.2]
anyān bahuprayogāṃś ca raudrān romapraharṣaṇān | [UḍḍT, 1 18.1]
vidyāmantraprayogādīn auṣadhāṃś cābhicārikān | [UḍḍT, 1 18.2]
guptāguptatarāḥ kāryā rakṣitavyāḥ prayatnataḥ | [UḍḍT, 1 19.1]
uḍḍīśaṃ yo na jānāti sa ruṣṭaḥ kiṃ kariṣyati | [UḍḍT, 1 19.2]
sumeruṃ cālayet sthānāt sāgaraiḥ plāvayen mahīm | [UḍḍT, 1 20.1]
sūryaṃ ca pātayed bhūmau nedaṃ mithyā bhaviṣyati | [UḍḍT, 1 20.2]
yathaivendrasya vajraṃ ca pāśaṃ hi varuṇasya ca | [UḍḍT, 1 21.1]
yamasya ca yathā daṇḍaṃ kuberasya gadā yathā | [UḍḍT, 1 21.2]
vahneḥ śaktir yathā proktā khaḍgas tu nirṛter yathā | [UḍḍT, 1 22.1]
yathā vāyoś cāṅkuśaṃ hi triśūlaṃ śūlapāṇinaḥ | [UḍḍT, 1 22.2]
skandasya ca yathā śaktir viṣṇoś cakraṃ sudarśanam | [UḍḍT, 1 23.1]
tathaite ca mahāyogāḥ prayuktāḥ śatrukāraṇe | [UḍḍT, 1 23.2]
anivṛtte nivartante amoghā nātra saṃśayaḥ | [UḍḍT, 1 24.1]
saṃtuṣṭena prayuktena sidhyanti suvicārataḥ | [UḍḍT, 1 24.2]
ratānāṃ karaṇaṃ vakṣye śatrusādhanam uttamam | [UḍḍT, 1 25.1]
yenaiva kṛtamātreṇa bhūto gṛhṇāti mānavam | [UḍḍT, 1 25.2]
nimbakāṣṭhaṃ samādāya caturaṅgulamānataḥ | [UḍḍT, 1 26.1]
śatruviṣṭhāsamāliptaṃ tathā nāma samālikhet | [UḍḍT, 1 26.2]
citāṅgāreṇa tannāmnā dhūpaṃ dadyān maheśvari | [UḍḍT, 1 27.1]
citāntaḥ saṃsthito bhūtvā yasya gātramṛdāharet | [UḍḍT, 1 27.2]
kṛṣṇāṣṭamyāṃ caturdaśyām aṣṭottaraśataṃ japet | [UḍḍT, 1 28.1]
bhūto gṛhṇāti taṃ śīghraṃ mantreṇānena mantritaḥ | [UḍḍT, 1 28.2]
uoṃ namo bhagavate sarvabhūtādhipataye virūpākṣāya nityaṃ krūrāya daṃṣṭriṇe vikarāline grahayakṣabhūtavetālena saha śaṃkara manuṣyaṃ daha daha paca paca gṛhṇa gṛhṇa gṛhṇāpaya gṛhṇāpaya huṃ phaṭ svāhā | [UḍḍT, 1 29.1]
pratyānayaṃ yadīccheta tasyaiṣā kriyate kriyā | [UḍḍT, 1 29.2]
dāpayed devam īśānaṃ ghṛtena vacayā saha | [UḍḍT, 1 29.3]
guggulaṃ pradaded dhūpaṃ ghṛtamiśraṃ samantataḥ | [UḍḍT, 1 30.1]
mantreṇa mantrayitvā tu tataḥ svāsthyaṃ bhavet kila | [UḍḍT, 1 30.2]
mantraḥ uoṃ namaḥ śivāya śāntāya prabhāya muktāya devādhidevāya śubhrabāhave vyādhiṃ śamaya śamaya amukaḥ svastho bhavatu namo 'stu te | [UḍḍT, 1 31.1]
iti svāsthyamantraḥ | [UḍḍT, 1 31.2]
athānyat sampravakṣyāmi prayogaṃ bhuvi durlabham | [UḍḍT, 1 31.3]
yenaiva kṛtamātreṇa jvaro gṛhṇāti mānavam | [UḍḍT, 1 31.4]
nimbakāṣṭhākṛtiṃ kṛtvā caturaṅgulamānataḥ | [UḍḍT, 1 32.1]
tasyā hṛdi viṣonmattarājikālavaṇais tathā | [UḍḍT, 1 32.2]
nāma saṃlikhya prakṛtau pācyamānāyāṃ tataḥ param | [UḍḍT, 1 33.1]
tatas tu śatrunāmnā ca aṣṭottaraśataṃ japet | [UḍḍT, 1 33.2]
tataḥ sa praharārdhena jvarabhūtena gṛhyate | [UḍḍT, 1 34.1]
atha japamantraḥ uoṃ bakāmukhā cāmuṇḍā amukasya kṣīramāṃsaśoṇitabhojinī amukaṃ khaḥ khaḥ jvareṇa gṛhṇa gṛhṇa gṛhṇāpaya gṛhṇāpaya huṃ phaṭ svāhā | [UḍḍT, 1 34.2]
pratyānayaṃ yadīccheta tasyaiṣā kriyate kriyā | [UḍḍT, 1 34.3]
dugdhasnātanāmākṣarāṇi tadā svastho bhaved iti | [UḍḍT, 1 35.1]
athānyat sampravakṣyāmi prayogaṃ bhuvi durlabham | [UḍḍT, 1 35.2]
yena vijñānamātreṇa śatror uccāṭanaṃ bhavet | [UḍḍT, 1 36.1]
brahmadaṇḍī citābhasma gomayasya tathaiva ca | [UḍḍT, 1 36.2]
kṣāraṃ cāpi samādāya kākajaṅgāsamanvitam | [UḍḍT, 1 37.1]
kṣipec chirasi śatrūṇāṃ tūrṇam uccāṭayed ripum | [UḍḍT, 1 37.2]
tataḥ saṃsnāpayed enaṃ gokṣīreṇa samanvitam | [UḍḍT, 1 38.1]
muṇḍanaṃ cātha keśānāṃ tataḥ svastho bhaved dhruvam | [UḍḍT, 1 38.2]
athānyat sampravakṣyāmi śatror uccāṭanaṃ varam | [UḍḍT, 1 39.1]
dhūpaṃ nirbhedakaṃ nāma svayaṃ rudreṇa bhāṣitam | [UḍḍT, 1 39.2]
brahmadaṇḍī samūlā ca kākajaṅgā samanvitā | [UḍḍT, 1 40.1]
nirmokaṃ sarparājasya dhūpam uccāṭayed ripūn | [UḍḍT, 1 40.2]
sarpakañcukam ādāya kṛṣṇoragaśiras tathā | [UḍḍT, 1 41.1]
nikhaned yasya ca dvāre tam uccāṭayate haṭhāt | [UḍḍT, 1 41.2]
brahmadaṇḍī surāmāṃsī kacchapasya śiras tathā | [UḍḍT, 1 42.1]
śmaśānabhasmasaṃyuktaṃ kapāle mānuṣe nyaset | [UḍḍT, 1 42.2]
śatror dvāre nikhātena tūrṇam uccāṭayed ripūn | [UḍḍT, 1 43.1]
saptarātrau deveśi samūlaṃ naśyate gṛham | [UḍḍT, 1 43.2]
atha vidveṣaṇaṃ vakṣye śatrūṇāṃ śṛṇu śaṃkari | [UḍḍT, 1 44.1]
yenaiva kṛtamātreṇa vidveṣo jāyate nṛṇām | [UḍḍT, 1 44.2]
brahmadaṇḍī samūlā ca kākamāṃsena saṃyutā | [UḍḍT, 1 45.1]
jātīpuṣparasair bhāvyā saptarātraṃ punaḥ punaḥ | [UḍḍT, 1 45.2]
tato mārjāramūtreṇa saptāhaṃ bhāvayet tataḥ | [UḍḍT, 1 46.1]
eṣa dhūpaḥ pradātavyaḥ śatrugotrasya madhyataḥ | [UḍḍT, 1 46.2]
yathā gandhaṃ samāghrāti pitā putraiḥ samaṃ kaliḥ | [UḍḍT, 1 47.1]
vidveṣaṇaṃ paraṃ teṣāṃ suhṛdbhir bāndhavaiḥ saha | [UḍḍT, 1 47.2]
svasthīkaraṇakaṃ proktaṃ ghṛtagugguladhūpataḥ | [UḍḍT, 1 48.1]
atha māraṇam | [UḍḍT, 1 48.2]
surāṃ mānuṣamāṃsaṃ ca samādāya vicakṣaṇaḥ | [UḍḍT, 1 48.3]
gṛdhrāsthi śatruviṣṭhāṃ ca dvāramadhye nikhātayet | [UḍḍT, 1 49.1]
saptāhena bhaven māro yathā rudreṇa bhāṣitam | [UḍḍT, 1 49.2]
brahmadaṇḍī citābhasma surāmāṃsīsamāyutam | [UḍḍT, 1 50.1]
ariṣṭasya ca pattrāṇi viṣaṃ rudhiram eva ca | [UḍḍT, 1 50.2]
mohāya ca prayoktavyaḥ śatrūṇāṃ nāmayogataḥ | [UḍḍT, 1 51.1]
saptarātraprayogena sarvaśatrupraṇāśanam | [UḍḍT, 1 51.2]
eteṣāṃ duṣṭayogānāṃ śatrave tad udāhṛtam | [UḍḍT, 1 52.1]
śatam aṣṭottareṇaiva mantrayitvā vicakṣaṇaḥ | [UḍḍT, 1 52.2]
uoṃ namo bhagavate śrīuḍḍāmareśvarāya amukam uccāṭaya uccāṭaya vidveṣaya vidveṣaya svāhā | [UḍḍT, 1 53.1]
ekarātroṣito bhūtvā kṛṣṇāṣṭamyāṃ samāhitaḥ | [UḍḍT, 1 53.2]
devam abhyarcya ceśānaṃ śatam aṣṭādhikaṃ japet | [UḍḍT, 1 53.3]
mantram etat prayoktavyaṃ siddhaye siddhikāmyayā | [UḍḍT, 1 54.1]
śatrusainye prayoktavyaṃ rājñaś ca vijayārthinaḥ | [UḍḍT, 1 54.2]
lāṅgūlaṃ gṛhagodhāyāḥ kṛkalāsasya mastakam | [UḍḍT, 1 55.1]
indragopakasaṃyuktaṃ jambūkasya śiras tathā | [UḍḍT, 1 55.2]
etāni samabhāgāni sūkṣmacūrṇāni kārayet | [UḍḍT, 1 56.1]
amukte hi prayoktavyaṃ sarvaṃ janaśataṃ haret | [UḍḍT, 1 56.2]
nṛkapālaṃ samūtraṃ ca pecakasya śiras tathā | [UḍḍT, 1 57.1]
vṛścikasya tu lāṅgūlaṃ hālāhalakam eva ca | [UḍḍT, 1 57.2]
śvetamaṇḍūkamāṃsaṃ ca mūtraṃ caiva gajoṣṭrayoḥ | [UḍḍT, 1 58.1]
gṛhītvā samabhāgāni sūkṣmacūrṇāni kārayet | [UḍḍT, 1 58.2]
etāni śoṣayitvā tu kalkaṃ kṛtvā punaḥ punaḥ | [UḍḍT, 1 59.1]
uoṃ hīṃ yamāya śatrunāśanāya svāhā | [UḍḍT, 1 59.2]
anne pāne pradātavyaṃ ripusainyavināśanam | [UḍḍT, 1 59.3]
spṛṣṭamātreṇa tenaiva visphoṭās tu samantataḥ | [UḍḍT, 1 60.1]
tasya dehe jvaras tīvro bhavet tīvrā ca vedanā | [UḍḍT, 1 60.2]
mriyate saptarātrau pratyānayanavarjitaḥ | [UḍḍT, 1 61.1]
athānyat sampravakṣyāmi yasya dhyānena sādhanam | [UḍḍT, 1 61.2]
kathitaṃ caiva rudreṇa tridaśebhyaḥ prasādataḥ | [UḍḍT, 1 62.1]
rudhiraṃ kṛṣṇasarpasya kukkuṭasya tu kasyacit | [UḍḍT, 1 62.2]
kacchapasya mayūrāṇāṃ rocanaṃ jātyañjanaṃ tathā | [UḍḍT, 1 63.1]
kuṅkumaṃ bhadramustaṃ ca tagaraṃ kṛṣṇam eva ca | [UḍḍT, 1 63.2]
etāni samabhāgāni puṣyārke ca samāharet | [UḍḍT, 1 64.1]
aśleṣāyāṃ tu piṣṭāni kṛtvā pātre ca rājate | [UḍḍT, 1 64.2]
daśāhaṃ sthāpayed bhūmyāṃ paścād uddhṛtya lepayet | [UḍḍT, 1 65.1]
asidhārāṅgadā nāma svayaṃ rudreṇa bhāṣitā | [UḍḍT, 1 65.2]
athālipet tu gātrāṇi sa kṛtvāsthīny athāpi vā | [UḍḍT, 1 66.1]
phalapuṣpe tathā pattre dhūpasattais tathaiva ca | [UḍḍT, 1 66.2]
agado 'yaṃ mahāmantro bhūtānāṃ ca bhayāvahaḥ | [UḍḍT, 1 67.1]
anne pāne mantrayitvā prayuñjīta vidhānataḥ | [UḍḍT, 1 67.2]
uoṃ namo bhagavate rudrāya śāntāya divyayogāya divyarūpāya jaṭilabrahmacāriṇe agadokṣitridaśaiva mahābalaśataṃ manohaṃ ṭhaḥ ṭhaḥ svāhā | [UḍḍT, 1 68.1]
pīḍyamānaṃ japen mantraṃ śucir bhūtvā samāhitaḥ | [UḍḍT, 1 68.2]
aṣṭottarasahasraṃ tu tato mantram imaṃ japet | [UḍḍT, 1 68.3]
kanyayā peṣayeccaiva goṣṭhamadhye prayatnataḥ | [UḍḍT, 1 69.1]
tadaśaktau citāyāṃ tu yathāśakti punaḥ punaḥ | [UḍḍT, 1 69.2]
svayaṃ rudreṇa samproktaṃ sarvakāryaprasādhakam | [UḍḍT, 1 70.1]
sarve caiva prayoktavyāḥ sarvaśatruvināśakāḥ | [UḍḍT, 1 70.2]
tasmāt sarvaprayatnena rakṣitavyāḥ prayogavān | [UḍḍT, 1 71.1]
abhukte naiva prokta yaṃ krūre pāpajane tathā | [UḍḍT, 1 71.2]
dātavyaṃ bhaktiyuktāya śāstrajñāyāmareśvari | [UḍḍT, 1 72.1]
iti pārvatīśivasaṃvāde vīrabhadreśvaratantroddhṛte uḍḍāmareśvaramahātantre prathamaḥ paṭalaḥ | [UḍḍT, 1 72.2]
{UḍḍT, 2}
athānyat sampravakṣyāmi jalastambhanam uttamam | [UḍḍT, 2 1.1]
kumbhīravelvadaṃṣṭrāni rudhiraṃ māṃsam eva ca | [UḍḍT, 2 1.2]
hṛdayaṃ kacchapasyaiva śiśumāraṃ punaḥ punaḥ | [UḍḍT, 2 2.1]
vibhītakasya tailena sarvān ekatra kārayet | [UḍḍT, 2 2.2]
nyāsakarma tataḥ kṛtvā jale tiṣṭhed yathāsukham | [UḍḍT, 2 3.1]
madrakasya rasaṃ grāhyaṃ lakṣaṇasya makarasya ca | [UḍḍT, 2 3.2]
ḍuṇḍubhasya śiro grāhyaṃ sarvān ekatra kārayet | [UḍḍT, 2 4.1]
vibhītakasya taile tu pacyamāne ca dāpayet | [UḍḍT, 2 4.2]
nyāsakarma prakurvīta saptāhaṃ tiṣṭhate jale | [UḍḍT, 2 5.1]
tat tailaṃ pācayet lauhe kṛṣṇāṣṭamyāṃ samāhitaḥ | [UḍḍT, 2 5.2]
caturmāsoṣito bhūtvā devam abhyarcya śaṃkaram | [UḍḍT, 2 6.1]
abhimantrya ca mantreṇa mṛttikāsnānadakṣiṇam | [UḍḍT, 2 6.2]
aṣṭādhikasahasraṃ tu japitvā homam ācaret | [UḍḍT, 2 7.1]
anena mantrayitvā tu tataḥ sidhyati nānyathā | [UḍḍT, 2 7.2]
uoṃ namo bhagavate uḍḍāmareśvarāya jalaṃ stambhaya stambhaya huṃ phaṭ svāhā | [UḍḍT, 2 8.1]
vakṣye 'tha lūtākaraṇaṃ taṃ śṛṇuṣva samāsataḥ | [UḍḍT, 2 8.2]
bhallātakarasaṃ guñjā viṣaṃ citrakam eva ca | [UḍḍT, 2 8.3]
kapikacchaparomāṇi cūrṇaṃ kṛtvā pradāpayet | [UḍḍT, 2 9.1]
etatsarvasamāyukto lūtākaraṇam uttamam | [UḍḍT, 2 9.2]
tasya rūpaṃ pravakṣyāmi jāyate yas tu lakṣaṇaiḥ | [UḍḍT, 2 10.1]
aṅgāni dhūmam āyānti mūrchayanti muhur muhuḥ | [UḍḍT, 2 10.2]
etad rūpaṃ bhavet tasya lūtāvikṛtalakṣaṇam | [UḍḍT, 2 11.1]
cikitsāṃ tasya vakṣyāmi yena sampadyate sukham | [UḍḍT, 2 11.2]
uśīraṃ candanaṃ caiva priyaṅgutagaraṃ tathā | [UḍḍT, 2 12.1]
raktacandanakuṣṭhaṃ ca lepo lūtāvināśanaḥ | [UḍḍT, 2 12.2]
uoṃ namo bhagavate uḍḍāmareśvarāya kuhalīkurvanī svāhā | [UḍḍT, 2 13.1]
mantrābhimantritaṃ kṛtvā tataḥ svastho bhaviṣyati | [UḍḍT, 2 13.2]
kṛṣṇasarpaśiro grāhyaṃ mukhe niḥkṣipya sarṣapān | [UḍḍT, 2 13.3]
bhallātakena saṃyuktaṃ kṛṣṇasūtreṇa veṣṭayet | [UḍḍT, 2 14.1]
valmīkasya mṛdaḥ kośe antardhūmena pācayet | [UḍḍT, 2 14.2]
kapikacchaparomāṇi saṃyuktaṃ ṣoḍaśāṃśakaiḥ | [UḍḍT, 2 15.1]
viṣasya cūrṇaṃ kṛtvā tu śatrūṇāṃ mūrdhni niḥkṣipet | [UḍḍT, 2 15.2]
śaradgrīṣmavasanteṣu lūtākaraṇam uttamam | [UḍḍT, 2 16.1]
prasvinne ca tato gātre lagnās tasmiṃs tu sarṣapāḥ | [UḍḍT, 2 16.2]
lūtāṃ ca saviṣāṃ kuryān nātra kāryā vicāraṇā | [UḍḍT, 2 17.1]
vedanājātamātreṇa mantrajāpaṃ tu pūrvavat | [UḍḍT, 2 17.2]
pūrvo vidhānena svastho bhavati pūrvavat | [UḍḍT, 2 18.1]
atha śasyavināśaṃ ca kathayāmi samāsataḥ | [UḍḍT, 2 18.2]
yenaiva kṛtamātreṇa vajraṃ kṛtvā vicakṣaṇaḥ | [UḍḍT, 2 19.1]
kṣetre sampātayed yasmiṃs tasmiñ śasyavināśanam | [UḍḍT, 2 19.2]
māhendreṇa kṣipet tatra prayogeṇa tu mantravit | [UḍḍT, 2 20.1]
atha mantraṃ punar vakṣye prayogeṣu prayojakam | [UḍḍT, 2 20.2]
aṣṭottaraśatenaiva mantreṇānena mantrayet | [UḍḍT, 2 21.1]
uoṃ namo bhagavate uḍḍāmareśvarāya vajraṃ vināśaya vajraṃ surapatir ājñāpaya huṃ phaṭ svāhā | [UḍḍT, 2 21.2]
imaṃ yogaṃ prayuñjāno vidhipūrveṇa karmaṇā | [UḍḍT, 2 21.3]
parṇānāṃ caiva yogena kṣipet parṇaṃ vinaśyati | [UḍḍT, 2 21.4]
punar uccāṭanaṃ vakṣye śṛṇu putra yathātathā | [UḍḍT, 2 22.1]
yenaiva kṛtamātreṇa grāmasyoccāṭanaṃ bhavet | [UḍḍT, 2 22.2]
grāme caturṇāṃ ca pathāṃ mṛdam ādāya buddhimān | [UḍḍT, 2 23.1]
gomayenākṛtiṃ kṛtvā grāmasya ca caturdiśaḥ | [UḍḍT, 2 23.2]
citākāṣṭhānalaṃ kṛtvā kokilākākapakṣakaiḥ | [UḍḍT, 2 24.1]
hutvā cāhutisāhasraṃ tato bhasma samāharet | [UḍḍT, 2 24.2]
abhedena samutsārya kṛtvā muṣṭiṃ sabhasmakam | [UḍḍT, 2 25.1]
śatavārābhijaptena anenaiva tu mantritaḥ | [UḍḍT, 2 25.2]
uoṃ namo bhagavate mahākālarudrāya tripuravināśanakāraṇāya daha daha dhama dhama paca paca matha matha mohaya mohaya unmādaya unmādaya ucchedaya ucchedaya śrīmahārudra ājñāpayati śabdakarī mohinī bhagavatī kheṃ kheṃ huṃ phaṭ svāhā | [UḍḍT, 2 26.1]
grāme vā nagare vāpi bhasmaprakṣepaṇena ca | [UḍḍT, 2 26.2]
ucchedanaṃ bhavaty eva ripūṇāṃ nātra saṃśayaḥ | [UḍḍT, 2 26.3]
dūrīkṛtaṃ punar bhasma nagare vasate punaḥ | [UḍḍT, 2 27.1]
kulvīkāraṃ pravakṣyāmi śṛṇu yogaṃ samāsataḥ | [UḍḍT, 2 27.2]
yena yojitamātreṇa punaḥ kulvo bhaviṣyati | [UḍḍT, 2 28.1]
pādapāṃśusamāyuktair antarā ghṛtagomayaiḥ | [UḍḍT, 2 28.2]
vṛṣabhasya punaḥ śatroḥ kṛtvā caivākṛtiṃ budhaḥ | [UḍḍT, 2 29.1]
ekaviṃśativāraṃ hi mantreṇānena mantritām | [UḍḍT, 2 29.2]
chedayet tīvraśastreṇa tataḥ kulvo bhaviṣyati | [UḍḍT, 2 30.1]
uoṃ namo bhagavate uḍḍāmareśvarāya kāmaprabhañjanāya amukaṃ cchaḥ cchaḥ svāhā | [UḍḍT, 2 30.2]
prasthitānāṃ ca karaṇe mantreṇānena mantravit | [UḍḍT, 2 30.3]
kṛtvā madhu ghṛtāktaṃ ca sthāne hy atra prayojayet | [UḍḍT, 2 31.1]
snātvā ca gavyadugdhena tataḥ svastho bhaviṣyati | [UḍḍT, 2 31.2]
atha unmattīkaraṇam | [UḍḍT, 2 32.1]
mūlaṃ kanakabījasya ghṛtacūrṇaṃ samantataḥ | [UḍḍT, 2 32.2]
gṛhacaṭakasya viṣṭhā ca tathā karañjabījakam | [UḍḍT, 2 32.3]
etad unmattakaraṃ cūrṇaṃ bhakṣaṇāt tatkaraṃ vrajet | [UḍḍT, 2 33.1]
ekaviṃśativāraṃ ca mantreṇānena mantritam | [UḍḍT, 2 33.2]
khāne pāne pradātavyam unmattaḥ syān na saṃśayaḥ | [UḍḍT, 2 34.1]
uoṃ namo bhagavate uḍḍāmareśvarāya amukam unmādaya unmādaya cchaḥ cchaḥ svāhā | [UḍḍT, 2 34.2]
ajakṣīreṇa śoṇitena pibet tu śatapuṣpikām | [UḍḍT, 2 34.3]
ghṛtena saha vā pītvā tataḥ sampadyate sukham | [UḍḍT, 2 35.1]
ity unmattīkaraṇam | [UḍḍT, 2 35.2]
ekaviṃśativāraṃ hi mantritaṃ lavaṇaṃ kharam | [UḍḍT, 2 35.3]
karavīrakakāṣṭhāgnau mantrair dhūmena pācayet | [UḍḍT, 2 36.1]
lavaṇaṃ taṃ tu saṃgṛhya cūrṇaṃ kṛtvā vicakṣaṇaḥ | [UḍḍT, 2 36.2]
khāne pāne pradātavyaṃ mantreṇānena mantritam | [UḍḍT, 2 37.1]
mantritaṃ śatavāraṃ ca śatror vā yasya kasyacit | [UḍḍT, 2 37.2]
bhakṣaṇāc ca bhaved andho nātra kāryā vicāraṇā | [UḍḍT, 2 38.1]
uoṃ nama uḍḍāmareśvarāya śarīram andhaṃ kuru ṭhaḥ ṭhaḥ svāhā | [UḍḍT, 2 38.2]
athānyat sampravakṣyāmi kuṣṭhīkaraṇam uttamam | [UḍḍT, 2 38.3]
yena sampītamātreṇa kuṣṭhī bhavati mānavaḥ | [UḍḍT, 2 39.1]
bhallātakarasaṃ guñjā tathā maṇḍalakārikā | [UḍḍT, 2 39.2]
gṛhagodhāsamāyuktā bhakṣe pāne pradāpayet | [UḍḍT, 2 40.1]
saptāhāj jāyate kuṣṭhaṃ tatpītaṃ ca samedhitam | [UḍḍT, 2 40.2]
etasya śamanaṃ kuryād yathā rudreṇa bhāṣitam | [UḍḍT, 2 41.1]
dhātrīkhadiranimbāni śarkarāsahitāni ca | [UḍḍT, 2 41.2]
vicūrṇya madhusarpirbhyāṃ jīrṇāni dāpayed bhiṣak | [UḍḍT, 2 42.1]
śālibhaktaṃ paṭolaṃ ca ghṛtayuktaṃ tu pāyasam | [UḍḍT, 2 42.2]
soṣṇaṃ vā mudgacūrṇaṃ tu śāliyuktam athāpi vā | [UḍḍT, 2 43.1]
etena dattamātreṇa naraḥ sampadyate sukham | [UḍḍT, 2 43.2]
jalajīvaṃ tu saṃgṛhya śoṣayed ātape naraḥ | [UḍḍT, 2 44.1]
tasya saṃdāpayed dhīmān yasya icchet tu jīvitam | [UḍḍT, 2 44.2]
aṅgadāhena tīvreṇa dhamet taṃ naṣṭacetasam | [UḍḍT, 2 45.1]
yadīcchej jīvitaṃ tasya aṅgaṃ prakṣālayed dhruvam | [UḍḍT, 2 45.2]
padamūlasya cūrṇaṃ tu kṣālayet kāñjikena tu | [UḍḍT, 2 46.1]
tailenodvartayel liṅgaṃ kṣālayet śītavāriṇā | [UḍḍT, 2 46.2]
anena kriyamāṇena naraḥ sampadyate sukham | [UḍḍT, 2 47.1]
athānyat sampravakṣyāmi vaśyādikaraṇaṃ param | [UḍḍT, 2 47.2]
yena vijñānamātreṇa loko bhavati kiṃkaraḥ | [UḍḍT, 2 48.1]
purāṇikasya hṛdayaṃ tathā kuṣṭhena bhāvitam | [UḍḍT, 2 48.2]
śivanirmālyaṃ saṃcūrṇaṃ yasya mūrdhni vinikṣipet | [UḍḍT, 2 49.1]
niyataṃ kiṃkaro bhūtvā yāvajjīvaṃ sa tiṣṭhati | [UḍḍT, 2 49.2]
saptavāraṃ mantrayitvā mantreṇānena mantravit | [UḍḍT, 2 50.1]
uoṃ namo bhagavate uḍḍāmareśvarāya svādhikāraṃ sādhaya sādhaya svāhā | [UḍḍT, 2 50.2]
candanaṃ tagaraṃ kuṣṭhaṃ priyaṅgunāgakesaram | [UḍḍT, 2 50.3]
kṛṣṇadhattūrapañcāṅgaṃ samabhāgaṃ tu kārayet | [UḍḍT, 2 51.1]
chāyāyāṃ vaṭikā kāryā pradeyā khānapānataḥ | [UḍḍT, 2 51.2]
puruṣaṃ cātha vā narīṃ yāvajjīvaṃ vaśaṃ nayet | [UḍḍT, 2 52.1]
saptāhaṃ mantritaṃ kṛtvā mantreṇānena mantravit | [UḍḍT, 2 52.2]
uoṃ namo bhagavate mohamāline ṭhaḥ ṭhaḥ svāhā | [UḍḍT, 2 53.1]
śaṅkhapuṣpī hy adhaḥpuṣpī tathā saṃkocapuṣpikā | [UḍḍT, 2 53.2]
śvetā ca girikarṇī ca samaṃ saptāhabhāvitāḥ | [UḍḍT, 2 53.3]
svaśukreṇa samāyuktā khāne pāne pradāpayet | [UḍḍT, 2 54.1]
taṃ vaśīkaraṇaṃ proktaṃ yāvajjīvaṃ na saṃśayaḥ | [UḍḍT, 2 54.2]
vajraṃ vāthābhayā lodhraṃ mañjiṣṭhā hiṅgupattrikā | [UḍḍT, 2 55.1]
divyaṃ vacā viśālākṣā kambugrīvā suśobhanā | [UḍḍT, 2 55.2]
kumārītvacāṅgalepena saptahastapramāṇataḥ | [UḍḍT, 2 56.1]
dadāti daśamīnā ca mantraḥ kaścit pragṛhyate | [UḍḍT, 2 56.2]
viṣasuptapatitvena nātra kāryā vicāraṇā | [UḍḍT, 2 57.1]
jalamadhye sahā cauraṃ kurute vartiko mama | [UḍḍT, 2 57.2]
dadhi madhu navanītaṃ pippalī śṛṅgaveraṃ maricam api tu dadyāt saptamaṃ saindhavena | [UḍḍT, 2 58.1]
yadi bhavati saroṣaṃ takṣakeṇāpi daṣṭaṃ gadam iha khalu pītvā nirviṣaṃ tatkṣaṇaṃ syāt | [UḍḍT, 2 58.2]
kuṣṭhāmṛtā cātiviṣā haridrāyā vilepanam | [UḍḍT, 2 59.1]
garuḍoktaṃ viṣaharam auṣadhaṃ prāṇijīvanam | [UḍḍT, 2 59.2]
ulūkasya jambukasya gṛdhrasya mahiṣasya ca | [UḍḍT, 2 60.1]
biḍālasya varāhasya kākabhekasya ca tvacaḥ | [UḍḍT, 2 60.2]
mūṣakasya tu netraṃ ca sūkṣmacūrṇāni kārayet | [UḍḍT, 2 61.1]
anenāñjitanetro hi rātrau paśyed yathā divā | [UḍḍT, 2 61.2]
eteṣāṃ yogamantro 'yaṃ manuhīno na sidhyati | [UḍḍT, 2 62.1]
uoṃ namo bhagavate rudrāya śivāya jyotiṣāṃ pataye dehi jyotīṃṣi mativīryakaraṇāya svāhā | [UḍḍT, 2 62.2]
ekarātroṣito bhūtvā kṛṣṇāṣṭamyāṃ samāhitaḥ | [UḍḍT, 2 62.3]
liṅgasampūjanaṃ kṛtvā jalaṃ caivābhimantrayet | [UḍḍT, 2 63.1]
dakṣiṇasyāṃ diśi sthitvā śatam aṣṭottaraṃ japet | [UḍḍT, 2 63.2]
tataḥ sidhyanti mantrāṇi cāñjanāni samantataḥ | [UḍḍT, 2 64.1]
uoṃ namo bhagavate uḍḍāmareśvarāya añjanamantrasiddhiṃ dehi me svāhā ityañjanādhikāraḥ | [UḍḍT, 2 64.2]
atha piśācīkaraṇam | [UḍḍT, 2 64.3]
kanakasya ca bījāni priyaṅgu guggulas tathā | [UḍḍT, 2 64.4]
ātmānaṃ dhūpayitvā tu yojayed rājasaṃsadi | [UḍḍT, 2 65.1]
yogam imaṃ samāghrāti sa vaśyo jāyate bhṛśam | [UḍḍT, 2 65.2]
kanakasya tu bījāni śvetārkacandrakesaram | [UḍḍT, 2 66.1]
kuṣṭhaṃ ca devadāruṃ ca sarvam ekīkṛtaṃ tathā | [UḍḍT, 2 66.2]
piṣṭvā tena liptagātro yogaśaktyā baliṣṭhayā | [UḍḍT, 2 67.1]
yatra yatra praviṣṭas tu tatra tatra jayī bhavet | [UḍḍT, 2 67.2]
{UḍḍT, 3}
kākasya pakṣau saṃgṛhya sarpakañcukam eva ca | [UḍḍT, 3 1.1]
śmaśānabhasmasaṃyuktaṃ śatror uccāṭanaṃ bhavet | [UḍḍT, 3 1.2]
ity uccāṭanādhikāraḥ | [UḍḍT, 3 2.1]
bhūtavādaṃ pravakṣyāmi yathā garuḍabhāṣitam | [UḍḍT, 3 2.2]
yenaiva jñātamātreṇa śatravo yānti vaśyatām | [UḍḍT, 3 2.3]
śatruniryāsaṃ saṃgṛhya cūrṇaṃ sattvaṃ ca tasya vai | [UḍḍT, 3 3.1]
bhāvayet saptarātraṃ tu bhojanaiḥ saha dāpayet | [UḍḍT, 3 3.2]
dattamātreṇa tenaiva piśācair gṛhyate tu saḥ | [UḍḍT, 3 4.1]
svasthīkāre pradātavyā jayā tu madhuyaṣṭikā | [UḍḍT, 3 4.2]
niryāsaiḥ śālasambhūtair bījāni katakasya ca | [UḍḍT, 3 5.1]
bhāvayet saptarātraṃ tu bhojanaiḥ saha dīyate | [UḍḍT, 3 5.2]
tasya bhakṣaṇamātreṇa grahaiḥ saṃgṛhyate naraḥ | [UḍḍT, 3 6.1]
śarkarādugdhapānena svastho bhavati nānyathā | [UḍḍT, 3 6.2]
vāstukasya tu niryāsaṃ bījāni katakasya ca | [UḍḍT, 3 7.1]
marditvā yātayāmābhyāṃ gṛhyate brahmarākṣasaiḥ | [UḍḍT, 3 7.2]
śarkarādugdhapānena svastho bhavati nānyathā | [UḍḍT, 3 8.1]
kapikacchukaniryāsair mātuluṅgasya bījakam | [UḍḍT, 3 8.2]
bhāvayet saptarātraṃ tu bhakṣye pāne pradāpayet | [UḍḍT, 3 9.1]
uoṃ namo bhagavate uḍḍāmareśvarāya maheśvaro nāma svāhā | [UḍḍT, 3 9.2]
āmalakyāś ca cūrṇena strīdugdhasahitena ca | [UḍḍT, 3 9.3]
pāyayitvā viṣkṛtaṃ tu svāsthyaṃ saṃjāyate dhruvam | [UḍḍT, 3 10.1]
śarkarāpadmakiñjalkapadmakesarakalkakaiḥ | [UḍḍT, 3 10.2]
cūrṇīkṛtais tac cūrṇaṃ tu dugdhena saha dāpayet | [UḍḍT, 3 11.1]
tadā duṣṭagrahair muktaḥ svasthaś ca jāyate naraḥ | [UḍḍT, 3 11.2]
{UḍḍT, 4}
athātaḥ sampravakṣyāmi bhūtavāde sudurlabham | [UḍḍT, 4 1.1]
yena vijñānamātreṇa sarvasiddhiḥ prajāyate | [UḍḍT, 4 1.2]
uoṃ hrīṃ kālī kaṅkālī kila kila svāhā | [UḍḍT, 4 2.1]
idaṃ mantraṃ pūrvaṃ sahasradaśakaṃ japet | [UḍḍT, 4 2.2]
tataḥ sahasraṃ juhuyāt kaṅkālī varadā bhavati suvarṇamāṣacatuṣṭayaṃ pratyahaṃ dadāti | [UḍḍT, 4 2.3]
atha sarvajanamukhastambhanam antaḥ uoṃ hrīṃ namo bhagavatī durvacatī kili vācābhañjanī sarvajanamukhastambhinī hrāṃ hrīṃ hraiṃ hrauṃ hraḥ svāhā | [UḍḍT, 4 2.4]
anena mantreṇa bilvamaricaṃ ghṛtāktaṃ sahasrahavanaṃ kuryāt samastajanapadāḥ kiṃkarā bhavanti | [UḍḍT, 4 2.5]
etanmantreṇa yadi nyagrodhasamidhaṃ ghṛtāktāṃ sahasraikaṃ homayet tadā strīvaśyaṃ bhavati | [UḍḍT, 4 2.6]
uoṃ rauṃ hrīṃ hūṃ hūṃ eṃ vada vada vāgvādinī vāgīśvarī namaḥ svāhā | [UḍḍT, 4 2.7]
anena mantreṇa sahasrajaptena kavitvaṃ karoti nātra saṃdehaḥ | [UḍḍT, 4 2.8]
uoṃ uoṃ uoṃ īṃ īṃ īṃ aiṃ aiṃ aiṃ namaḥ svāhā | [UḍḍT, 4 2.9]
anena mantreṇa daśasahasrajaptena kavitvaṃ karoti | [UḍḍT, 4 2.10]
{UḍḍT, 5}
śṛṇu putra pravakṣyāmi yathā trailokyamohanam | [UḍḍT, 5 1.1]
parapuruṣā vaśaṃ yānti yathāvat kathayāmi te | [UḍḍT, 5 1.2]
elā kuṣṭhaṃ ca lodhraṃ ca vacā ca raktacandanam | [UḍḍT, 5 2.1]
śmaśānabhasmasaṃyuktaṃ prayogaṃ māraṇāntakam | [UḍḍT, 5 2.2]
māraṇaṃ saṃkocakaraṇam | [UḍḍT, 5 3.1]
kulatthaṃ bilvapattraṃ ca rocanā ca manaḥśilā | [UḍḍT, 5 3.2]
etāni samabhāgāni sthāpayet tāmrabhājane | [UḍḍT, 5 3.3]
saptarātre sthite pātre tailam ebhiḥ paced budhaḥ | [UḍḍT, 5 4.1]
tailena bhagam ālipya bhartāram upagacchati | [UḍḍT, 5 4.2]
samprāpya maithunaṃ bhartā dāso bhavati nānyathā | [UḍḍT, 5 5.1]
nāgaraiḥ madhusaṃyuktair guṭikāṃ kārayed budhaḥ | [UḍḍT, 5 5.2]
aśvamūtreṇa saṃyujya puruṣāṇāṃ vaśaṃkaram | [UḍḍT, 5 6.1]
kuṅkumaṃ śatapuṣpaṃ ca priyaṅgu rocanaṃ tataḥ | [UḍḍT, 5 6.2]
ajākṣīreṇa dātavyaṃ yā bhāryā durbhagā bhavet | [UḍḍT, 5 7.1]
tataḥ sā subhagā nityaṃ patidāsatvam āpnuyāt | [UḍḍT, 5 7.2]
mātuluṅgasya bījāni paṅkajasya phalāni ca | [UḍḍT, 5 8.1]
samudrajaṃ raktacūrṇaṃ madhunā saha lepayet | [UḍḍT, 5 8.2]
tailayojitamātreṇa patir dāso bhaved dhruvam | [UḍḍT, 5 9.1]
adhunā sampravakṣyāmi yogānāṃ sāram uttamam | [UḍḍT, 5 9.2]
yena vijñātamātreṇa narī bhavati kiṃkarī | [UḍḍT, 5 10.1]
uśīraṃ candanaṃ caiva madhunā saha saṃyutam | [UḍḍT, 5 10.2]
gajahastaprayogo 'yaṃ sarvanarīprayojakaḥ | [UḍḍT, 5 11.1]
kevalaṃ śaśinā yuktaṃ kuṅkumaṃ lepayed bhage | [UḍḍT, 5 11.2]
nijavaj jāyate sāṅgaṃ jāyate yonisaṃcayam | [UḍḍT, 5 12.1]
lavaṃgaṃ saindhavaṃ kṣaudraṃ pippalī maricāni ca | [UḍḍT, 5 12.2]
narasya lepayed gātraṃ sa bhaved gajahastavat | [UḍḍT, 5 13.1]
varaṭāveśmasambānaṃ śītatoyena peṣayet | [UḍḍT, 5 13.2]
tenaiva liptamātreṇa bhage randhro na jāyate | [UḍḍT, 5 14.1]
tatra prakṣālitenātha prasavatvaṃ bhaviṣyati | [UḍḍT, 5 14.2]
yaḥ svaretaḥ samādāya ratyante savyapāṇinā | [UḍḍT, 5 15.1]
vāmapādaṃ striyo limpet sā tasya vaśagā bhavet | [UḍḍT, 5 15.2]
yā bhogaśeṣe kāntasya liṅgaṃ vāmāṅghriṇā spṛśet | [UḍḍT, 5 16.1]
yāvad āyur bhaved dāsaḥ sa tasyā nātra saṃśayaḥ | [UḍḍT, 5 16.2]
kapotaviṣṭhā sindhūtthamadhukaiḥ samabhāgikaiḥ | [UḍḍT, 5 17.1]
liptvā liṅgaṃ bhajed yāṃ tu sā vaśyā syād varāṅganā | [UḍḍT, 5 17.2]
ghanasāraṃ satallavyaṃ meḍhraṃ ca madhunā saha | [UḍḍT, 5 18.1]
piṣṭvā liptvā rajo yāṃ ca bhajet sā vaśyagā bhavet | [UḍḍT, 5 18.2]
rocanā kanakaṃ śambhubījaṃ karpūracandanam | [UḍḍT, 5 19.1]
ebhir viliptaliṅgo yāṃ bhajate sā vaśā bhavet | [UḍḍT, 5 19.2]
{UḍḍT, 6}
kṛṣṇacchāgaromakṛṣṇamārjāraromakṛṣṇakākaromāṇi kṛṣṇāṣṭamyāṃ kṛṣṇacaturdaśyāṃ vā śanibhaumayor vāre 'śleṣānakṣatre ārdrānakṣatre vā samabhāgāni kṛtvā kūpataḍāganadīpayasā peṣayitvā guṭikāṃ kṛtvā saṃgrāme copaviśet | [UḍḍT, 6 1.1]
raṇapāṃśunā tilakaṃ kuryāt | [UḍḍT, 6 1.2]
athānantaraṃ ye 'nye puruṣā darśanaṃ kurvanti te kampayanti mūrchayanti utpatanti palāyante | [UḍḍT, 6 1.3]
ye piṣṭvā lepaṃ kurvanti teṣāṃ śuci kāpi patati na muñcati | [UḍḍT, 6 1.4]
eṣa yogo mayā prokto devānām api durlabhaḥ | [UḍḍT, 6 1.5]
nivedanīyaḥ kasyāpi na kadācid iti bruve | [UḍḍT, 6 1.6]
athātaḥ sampravakṣyāmi śarīrajñānam uttamam | [UḍḍT, 6 2.1]
yena vijñānamātreṇa jāyate ca śubhāśubham | [UḍḍT, 6 2.2]
jīvitaṃ maraṇaṃ caiva lābhālābhaṃ jayājayam | [UḍḍT, 6 3.1]
sukhaduḥkhaṃ bhavābhāvau gamanāgamanaṃ tathā | [UḍḍT, 6 3.2]
himālayasutā vai hi pṛṣṭavatī vṛṣadhvajam | [UḍḍT, 6 4.1]
atha pṛthivyaptejovāyvākāśāni tattvāni tatra guror bṛhatprasādena śāstrāṇi ca yena yogenātītena trailokyaṃ sacarācaraṃ jātam eva | [UḍḍT, 6 4.2]
yeṣāṃ samayogāni sthūlasūkṣmāṇi kathyante | [UḍḍT, 6 4.3]
sa ca sampretya ceṣṭāyāṃ lakṣyate tasyāḥ kiṃ nāma tasya ca kā jijñāsā yathāpad ucyate cāhus tataḥ pañcatattvāni paṭhyante | [UḍḍT, 6 4.4]
samprati dūto yad āgatya vadati tasya vāg udeti pañcatattvākṣarāṇi jñātvā yasya tattvākṣarasya vaktre tattvākṣarāṇi bhavanti praśnacintāyāṃ sa tattvaṃ japati | [UḍḍT, 6 4.5]
yadi praśnacintāyāṃ pṛthivītattvākṣarāṇi bhavanti tadā pṛthvītattvaṃ bhavati | [UḍḍT, 6 4.6]
yady eṣām adhikā bhavanti tadā pānīyatattvāni bhavanti tattvākṣarāṇīty arthaḥ | [UḍḍT, 6 4.7]
aāiīuūṛṝﾱﾲ etāni pṛthvītattvākṣarāṇi | [UḍḍT, 6 4.8]
eaioauaṃaḥ etāni jalatattvākṣarāṇi | [UḍḍT, 6 4.9]
kakhagaghaṅacachajajhaña etāni tejastattvākṣarāṇi | [UḍḍT, 6 4.10]
ṭaṭhaḍaḍhaṇatathadadhanapaphababhama etāni vāyutattvākṣarāṇi | [UḍḍT, 6 4.11]
yaralavaśaṣasaha tāny ākāśatattvākṣarāṇi | [UḍḍT, 6 4.12]
etāni vardhitavākyenādhikākṣarāṇi bhavanti | [UḍḍT, 6 4.13]
vividhaprakāracintāḥ samaviṣamākṣarāṇi pṛthvītattvāni jñātavyānīti | [UḍḍT, 6 4.14]
jīvitamaraṇalābhālābhajayaparājayasukhaduḥkhagamanāgamanāni ca yāni samāni viṣamāṇi aptattvāni nirvācitavyāni | [UḍḍT, 6 4.15]
yadā cittaṃ bhavati kṛtasya vākyaviṣaye pṛthivīviṣaye tadā salilatattvākṣarāṇi bhavanti tadā sa japtaṃ japati | [UḍḍT, 6 4.16]
apcintāyāṃ yadā pṛthivītattvākṣarāṇi bhavanti tadā pṛthvītattvaṃ bhavati | [UḍḍT, 6 4.17]
evam anyeṣv api boddhavyam | [UḍḍT, 6 4.18]
akṣarāṇi yena kathayati | [UḍḍT, 6 4.19]
lābhacintāyāṃ tejākāśākṣarāṇi adhikāni bhavanti tadā te 'śubho 'dhikataro bhavitā | [UḍḍT, 6 4.20]
yadā deśāt tattvād vā gamanādikaṃ tejasaḥ grāmacalite saṃgrāmagamane ahetu ake ḍake taijasākṣarāṇy adhikāni bhavanti | [UḍḍT, 6 4.21]
pṛthivyaptejovāyvākāśā eteṣām akṣarāṇi vivāhakāle eteṣu tejo'kṣarāṇi śubhahārakāṇi bhavanti | [UḍḍT, 6 4.22]
{UḍḍT, 7}
athauṣadhīkaraṇaṃ nirūpyate | [UḍḍT, 7 1.1]
oṣadhī paramā śreṣṭhā gopitavyā prayatnataḥ | [UḍḍT, 7 1.2]
yasyāḥ prayogamātreṇa devatā yānti vaśyatām | [UḍḍT, 7 1.3]
oṣadhī sā budhaiḥ proktā cāṇḍālī lokaviśrutā | [UḍḍT, 7 2.1]
surāsuragaṇaiḥ pūjyā sarvakāryārthasādhinī | [UḍḍT, 7 2.2]
ekapattrī dvipattrī ca tripattrī turyapattrikā | [UḍḍT, 7 3.1]
anena vidhinā devi catuścaraṇagāminī | [UḍḍT, 7 3.2]
mānuṣāṇāṃ viśeṣeṇa vaśyakarmaṇi yojitā | [UḍḍT, 7 4.1]
ekapattrī tu svāṅgamalasaṃyuktā striyaṃ vaśam ānayati dvipattrī rājño rājapuruṣān | [UḍḍT, 7 4.2]
tripattrī śrīśākamaricasahitā duṣṭāṃ camūṃ vaśam ānayati catuṣpattrī ca kandusahitā mattaduṣṭagajaṃ vaśam ānayati | [UḍḍT, 7 4.3]
athotpāṭanavidhiḥ kathyate śanivāre śucir bhūtvā sāyaṃ saṃdhyādikaṃ vidhāya gandhapuṣpadhūpadīpanaivedyādibhiḥ pañcopacāraiḥ pūjādikaṃ vidhāya akṣataṃ phalaṃ haste gṛhītvā oṣadhisamīpe sthitvābhimantraṇaṃ kuryāt | [UḍḍT, 7 4.4]
tato 'nudite bhānau khadirakāṣṭhakalikena khanayet | [UḍḍT, 7 4.5]
tatra mantraḥ yena tvāṃ khanate brahmā hṛṣīkeśo maheśvaraḥ | [UḍḍT, 7 4.6]
śacīpatiḥ pitṛpatir jaleśaś ca dhanādhipaḥ | [UḍḍT, 7 4.7]
tena tvāṃ khanayiṣyāmi tiṣṭha tiṣṭha mahauṣadhi | [UḍḍT, 7 4.8]
iti paṭhitvā khanayet | [UḍḍT, 7 4.9]
śucir ārabhya ekānte prabhāte mantramuktitaḥ | [UḍḍT, 7 4.10]
saṃgrāhyam auṣadhaṃ siddhyai na bhavanti hi kāṣṭhavat | [UḍḍT, 7 5.1]
namo 'stv amṛtasambhūte balavīryavivardhini | [UḍḍT, 7 5.2]
balam āyuś ca me dehi pāpaṃ me naya dūrataḥ | [UḍḍT, 7 6.1]
yena cānena mantreṇa khanitvotpāṭyamānaṃ kṛtvā yaḥ pūrvam ānīto yo 'nyathā bhavet | [UḍḍT, 7 6.2]
atraiva tiṣṭha kalyāṇi mama kāryakarī bhava | [UḍḍT, 7 6.3]
mama kārye kṛte siddhe itas tvaṃ hi gamiṣyasi | [UḍḍT, 7 7.1]
uoṃ hrīṃ raktacāmuṇḍe hūṃ phaṭ svāhā | [UḍḍT, 7 7.2]
anena mantreṇa puṣyarkṣe hastarkṣe vā nakṣatre sarvāś cauṣadhya utpāṭanīyā yair naraiś ca udite bhānau oṣadhyaḥ khanyante utpāṭyante utpadyante vā tāsāṃ ravikiraṇapītaprabhāvenāvīryaprabhāvo bhavati | [UḍḍT, 7 7.3]
siddhikārikā na bhavanti | [UḍḍT, 7 7.4]
yady udite bhāskare utpāṭyante tadā tāsāṃ pūjā kartavyā | [UḍḍT, 7 7.5]
japāraktotpalaraktakaravīraraktacandanakuṅkumena gavyagomayena sapādahastabhūmiṃ saṃlipya tanmadhye caturasraṃ kārayet | [UḍḍT, 7 7.6]
raktacandanakuṅkumābhyāṃ tanmadhye vartulaṃ vitastimātraṃ bhānuṃ pūjayet | [UḍḍT, 7 7.7]
pārśve candrādigrahān pūjayet | [UḍḍT, 7 7.8]
tato raktabhaktapuṣparaktair vakṣyamāṇamantreṇa baliṃ dadyāt | [UḍḍT, 7 7.9]
uoṃ drāṃ drīṃ drūṃ draiṃ drauṃ draḥ saḥ svāhā | [UḍḍT, 7 7.10]
anena mantreṇa pūjāṃ kṛtvotpāṭayed vīryayuktā bhavati sarvakāryakṣamā bhavati | [UḍḍT, 7 7.11]
{UḍḍT, 8}
athānyat sampravakṣyāmi nārīṇāṃ garbhadhāraṇam | [UḍḍT, 8 1.1]
padmabījaṃ gavyapayasā saha yā narī pibati sā garbhavatī bhavati satyam eva ādityavāre nimantrayet candravāre bhakṣayet | [UḍḍT, 8 1.2]
pūrvadigbhāgasthitaṃ śarīṣamūlaṃ gavyaghṛtena saha ṛtusamaye bhakṣayet sā saṃvatsareṇa garbhavatī bhavati | [UḍḍT, 8 1.3]
anapatyā ca yā narī kapitthaṃ bhakṣayet sadā | [UḍḍT, 8 1.4]
abhimantrya tu mantreṇa sāpi putravatī bhavet | [UḍḍT, 8 1.5]
ekavṛkṣataṭe nārī snānaṃ kṛtvābhimantrayet | [UḍḍT, 8 2.1]
ādivandhyāpi deveśi bhaved garbhavatī hi sā | [UḍḍT, 8 2.2]
devaḥ śivo bhaved yatra nadīsaṅgam asaṃnidhau | [UḍḍT, 8 3.1]
tasyāṃ nadyāṃ diśi svāhā vandhyā putravatī bhavet | [UḍḍT, 8 3.2]
vidhir atrocyate kapilāgomayenātha bhūmiṃ saṃlipya yatnataḥ | [UḍḍT, 8 4.1]
snātvā vidhiprakāreṇa maṇḍalaṃ kārayet tataḥ | [UḍḍT, 8 4.2]
caturasraṃ catuṣkoṇaṃ tanmadhye vartulaṃ smṛtam | [UḍḍT, 8 5.1]
tanmadhye vilikhet paścād aṣṭapattraṃ sakarṇikam | [UḍḍT, 8 5.2]
madhye tu pūjayed devaṃ pattre śaktiṃ prapūjayet | [UḍḍT, 8 6.1]
nirvraṇamaṇḍalasyāgre kamalaṃ sthāpayed budhaḥ | [UḍḍT, 8 6.2]
śikhipattranakhavarṇena likhet | [UḍḍT, 8 7.1]
bhṛṅgatā kulasaptaparvatamṛttikā [... au5 Zeichenjh] svamalāmṛttikāvalmīkamṛttikānimbamūlamṛttikā suvarṇarajatatāmrakāṃsyasahasramūlasarvatīrthāni samudrāḥ saritaḥ sarvāḥ sarvauṣadhayaḥ sarvadevatāḥ sarvasiddhayaḥ sarvayoginyaḥ sarve girayaḥ sarve nāgāḥ pañcajātyāni phalāni pañcaprakārākṣatāni pañca suvarṇapuṣpāṇi sthiracittena mantritakalaśe parikalpayet | [UḍḍT, 8 7.2]
atha mantraḥ kṣaṃ kṣīṃ kṣūṃ kṣaiṃ kṣauṃ kṣaḥ | [UḍḍT, 8 7.3]
anena mantreṇa yā narī vidhānena niratavarjitā abrahmacāriṇī devī vandhyā pañcapativarjitā | [UḍḍT, 8 7.4]
aputrā labhate putrān durbhagā subhagā bhavet | [UḍḍT, 8 7.5]
anenaiva vidhānena kanyā prāpnoti satpatim | [UḍḍT, 8 7.6]
mantrauṣadhīprayogāś ca ye cānye cūrṇakīrṇakāḥ | [UḍḍT, 8 8.1]
navābhicāritāḥ kūrāḥ śuddhadehā bhavanti te | [UḍḍT, 8 8.2]
ye cānye vighnakartāraś caranti bhuvi rākṣasāḥ | [UḍḍT, 8 9.1]
te sarve pralayaṃ yānti satyaṃ devi mayoditam | [UḍḍT, 8 9.2]
sakṛd uccarite mantre mahāpuṇyaṃ prajāyate | [UḍḍT, 8 10.1]
brahmahatyādayo doṣāḥ kṣayaṃ yānti na saṃśayaḥ | [UḍḍT, 8 10.2]
atha prathamopāya ucyate nāgakesara 10 māṣakaṃ gavyaghṛtena sahartusnānadivase pibet | [UḍḍT, 8 11.1]
tadanantaraṃ bhartrā saha rātrau saṃyogaṃ kuryāt | [UḍḍT, 8 11.2]
sā avaśyam eva garbhavatī bhavati | [UḍḍT, 8 11.3]
atha dvitīyopāyaḥ śvetajīrakam 17 māṣamātrakaṃ rātrau mṛnmayapātre jalena saha nirāvaraṇasthāne samagrarātrau sthāpayet | [UḍḍT, 8 11.4]
agnim adivase śilāyāṃ piṣṭvā paryuṣitajalena yā strī ṛtusnānadine pītvā rātrau bhartrā saha saṃyogaṃ kuryād avaśyaṃ sā garbhavatī bhavati | [UḍḍT, 8 11.5]
atha tṛtīyopāyaḥ dakālvadmadīpi 10 māṣakaṃ gavyadugdhena saha yā ṛtusnānadivase pītvā rātrau bhartrā saha saṃyogaṃ kuryāt sā avaśyam eva garbhavatī bhavati | [UḍḍT, 8 11.6]
iti tṛtīyopāyaḥ | [UḍḍT, 8 11.7]
uoṃ ghaṇṭākarṇāya svāhā imaṃ saptadhā japtvā grāme nagare vā praviśet tatra viśiṣṭaṃ bhojanaṃ prāpnoti | [UḍḍT, 8 11.8]
anyac ca bho alla me siddhā anenāṣṭottaraśataṃ japet | [UḍḍT, 8 11.9]
śirīṣamūlamṛdaḥ kṣetrasya catuṣkoṇeṣu mokṣayet tadā śaśakamūṣakavarāhacatuṣpādaprabhṛtīnāṃ mukhabandhanaṃ bhavati | [UḍḍT, 8 11.10]
adhunā sampravakṣyāmi mantrān me phaladāyakāḥ | [UḍḍT, 8 11.11]
ye sidhyati daśānyūnaṃ mantrasādhanamuktidāḥ | [UḍḍT, 8 11.12]
śatrumitrodāsīnasādhyasiddhasya lakṣaṇam | [UḍḍT, 8 12.1]
mantrākṣarāṇi likhitvā sādhakasya tasya yadāpi ca prathamavargākṣaro bhavati tadā mitraṃ dvitīyavargākṣaro bhavati tadā siddhaḥ | [UḍḍT, 8 12.2]
tṛtīyavargasya yadā bhavati tadā sādhyaḥ caturthavargākṣaro bhavati tadodāsīnaḥ pañcamavargākṣaro yadā bhavati tadā śatrur jñātavyaḥ | [UḍḍT, 8 12.3]
etān bhedān jñātvā mantraśodhanam ārabhet tadā sādhakānāṃ sukhāvaho bhavati atha kalpavṛkṣaṣaṇḍamūlāni yāni prakṣālitāni gavyadadhimiśritāyāṃ rājikāyāṃ saṃskāryāṇi | [UḍḍT, 8 12.4]
tato niyamapūrvakaṃ bhakṣayet | [UḍḍT, 8 12.5]
nirvyādhiyogeṣv amuṃ svamukhe niyojayet | [UḍḍT, 8 12.6]
vidhānam asyā bravīmīti devī | [UḍḍT, 8 12.7]
atha mantraḥ uoṃ namaḥ ṣaṇmukhāya śaktihastāya mayūravāhanāya auṣadhīkena dehi me bhava svāhā | [UḍḍT, 8 12.8]
anena mantreṇa caturdaśyāṃ śucir bhūtvā mayūraśikhām utpāṭayet tadā mahāprabhāvayuktā bhavati | [UḍḍT, 8 12.9]
gavyaghṛtena saha saṃgṛhyeta tadā indriyabalo bhavati | [UḍḍT, 8 12.10]
pañcamalena svarṇakāro bhavati | [UḍḍT, 8 12.11]
anyac ca śvetakaravīramūlaśvetagirikarṇikāmūlahevacanāṅbhīkṛtajātāñjalī pañcamalasamāyuktā khāne pāne pradātavyā maraṇāntaṃ vaśīkaraṇam | [UḍḍT, 8 12.12]
anyac ca śvetagirikarṇikāmūlaṃ svavīryeṇa saha svakīyapañcamalaharavīryaśvetārkamūlam etāni hastarkṣe puṣyarkṣe vā ekīkṛtya kumārikāhastābhyāṃ mardayitvā aṣṭamyāṃ caturdaśyāṃ vā gajamadena saha haste guṭikāṃ kārayet | [UḍḍT, 8 13.1]
yasyai ekāpi dīyate sā vaśyā bhavati nānyathā | [UḍḍT, 8 13.2]
śuklapakṣe 'pi sarpāṇāṃ dīyate te sarpā api vaśyā bhavanti śrīmahābhairavasya vaco yathā kuṅkumena saha dīyate tadā vai gajo vaśībhavati | [UḍḍT, 8 13.3]
rocanayā kuṅkumena saha yadā tilakaṃ kriyate tadā sā strī pṛṣṭhalagnā bhramati | [UḍḍT, 8 13.4]
gurudārebhyaḥ tilako na darśayitavyaḥ | [UḍḍT, 8 13.5]
rājadvāre tathā nyāye vivāhe yuddhe jayāvahe trailokyamohanam etat | [UḍḍT, 8 13.6]
triphalā 5 māṣāḥ nimba 1 māṣa kadamba 2 māṣa nīpa 3 māṣa tirāitā 4 māṣa karañja 5 māṣa bhṛṅgarāja 6 māṣa mayūraśikhā 7 māṣāḥ etāni samabhāgāni sūkṣmacūrṇāni kārayet | [UḍḍT, 8 13.7]
tadanantaraṃ madhunā saha peṣayet | [UḍḍT, 8 13.8]
bhojanaṃ ca yathāhāraṃ kurute nātra saṃśayaḥ | [UḍḍT, 8 13.9]
etac cūrṇaṃ surebhyo 'pi durlabham | [UḍḍT, 8 13.10]
rātricūrṇaṃ śirīṣavalkalacūrṇaṃ ca gavyaghṛtena saha yasyai vanitāyai ṛtusnānadivase pānārthaṃ dīyate sā strī vandhyāpi garbhavatī bhavati nātra saṃśayaḥ | [UḍḍT, 8 13.11]
etac cūrṇaṃ kapitthaphalena saha ṛtusamaye aputravatī bhakṣayati sā strī putram āpnoti | [UḍḍT, 8 13.12]
etac cūrṇaṃ śvetakaṅkolīmūlaṃ lakṣmaṇācūrṇaṃ ca samaṃ kṛtvā kuṅkumakvāthena sahartusamaye sadā bhakṣaṇārthaṃ dīyate tadā tasyāḥ śarīraśuddhir bhavati | [UḍḍT, 8 13.13]
paścād ṛtusamayopari pañca dināni bhakṣayet tadā sā garbhadhāraṇakṣamā bhavati nātra saṃśayaḥ | [UḍḍT, 8 13.14]
{UḍḍT, 9}
athānyat sampravakṣyāmi auṣadhaṃ paramadurlabham | [UḍḍT, 9 1.1]
āsphoṭī nāma vikhyātā nāgadamanīti viśrutā | [UḍḍT, 9 1.2]
asyā vidhānaṃ vakṣyāmi durlabhaṃ tridivaukasām | [UḍḍT, 9 2.1]
viṣāḥ sarve vinaśyanti lepanād bhakṣaṇāt kṣaṇāt | [UḍḍT, 9 2.2]
pattrahaste tāṃ pralipya sarpo dhriyate dhṛtamātre sarpo na naśyati naiva kṣatāni pralipya nāgapūjitamantreṇa sarpo vinaśyati | [UḍḍT, 9 3.1]
nāgadamanīmūlaṃ khananān nāḍīlalāṭalepanān nāśayati samantataḥ āmavātaṃ pittavātaṃ śleṣmavātam ete vātā vinaśyanti bhakṣaṇān nātra saṃśayaḥ | [UḍḍT, 9 3.2]
atha kathayāmy oṣadhīkaraṇe karaṇakāraṇāni | [UḍḍT, 9 3.3]
putramaya vaśīkaraṇakārakaputraputraṃ kaṃsaṃ kātarāpi vaśaṃ paraṃ mahilājanasyaikaśo 'py asya dīyate sā patiṃ parityajya paśyatāṃ lokānāṃ nagnā bhūtvā bhramati | [UḍḍT, 9 3.4]
atha kathayāmi tāntrikavidhim | [UḍḍT, 9 3.5]
tāmravedīparora iti lokair ucyate śanivāre tām abhimantrya digambaro muktakeśo bhūtvānudite bhānau grahaṇaṃ kuryāt | [UḍḍT, 9 3.6]
piṣṭvā samyakprakāreṇa strīpañcamalena ca kāmātureṇa kṛtvā tāmbūlena saha bhaginīkṛtvā dīyate sā vaśyā bhavati nānyathā | [UḍḍT, 9 3.7]
mātāpi putraṃ parityajya tatparā bhūtvā pṛṣṭhato nagnā bhavati yatra kutrāpi tathā tam anuyāti na saṃśayaḥ | [UḍḍT, 9 3.8]
kākajaṅgheti vikhyātā mahauṣadhir grāme sarvatra tiṣṭhati śanivāre saṃdhyāsamaye tasyā abhimantraṇaṃ kuryāt tadantaraṃ brāhme muhūrte utthāyānudite bhānau puṣyarkṣe hastarkṣe vā yoge khadirakīlakena tāṃ samūlām utpāṭayet | [UḍḍT, 9 3.9]
punas tāṃ saptamyām aṣṭamyāṃ navamyāṃ vā etāsu tithiṣu punarvasupuṣyahastarkṣayuktāsu svapañcamalena saha piṣṭvā svavīryaṃ svaraktam api tasmin dattvā yasyai vanitāyai dīyate sā strī vaśyā bhavati satyam eva mantreṇānena mantrayet | [UḍḍT, 9 3.10]
uoṃ namo bhagavati tripure trailokyamohini aiṃ drāṃ śrīṃ klīṃ sauṃ amukanāmnīṃ śīghraṃ me vaśam ānaya svāhā | [UḍḍT, 9 3.11]
iti mantraḥ | [UḍḍT, 9 3.12]
atha guñjākalpo likhyate śvetaguñjāṃ śanivāre saṃdhyāsamaye 'bhimantritāṃ kṛtvā tato brāhme muhūrte utthāyānudite bhānau khadirakīlakena digambaro bhūtvā samūlām utpāṭayet | [UḍḍT, 9 3.13]
puṣyarkṣe hastarkṣe vā strīpuṣpeṇa saha gorocanakaśmīrakuṅkumaśvetacandanaraktacandanakastūrīkarpūrahastimadena sahābhimantrya tilakaṃ kuryāt tadā strī kāmabāṇavimohitā vihvalā bhavati | [UḍḍT, 9 3.14]
mantreṇānena mantrayet uoṃ aiṃ hrīṃ śrīṃ klīṃ hūṃ phaṭ svāhā | [UḍḍT, 9 3.15]
iti kāmabāṇatilakam | [UḍḍT, 9 3.16]
athānyatantroktaṃ vaśīkaraṇādikaṃ likhyate sāram uddhṛtya saṃkṣepād vaśīkaraṇamohane | [UḍḍT, 9 3.17]
kāmināṃ prītijanakaṃ kiṃcit tad api gadyate | [UḍḍT, 9 3.18]
tatrādau tilakavidhiḥ | [UḍḍT, 9 4.1]
lajjāṃ madhūkaṃ kavyaṃ ca nalinīmūlam eva ca | [UḍḍT, 9 4.2]
etān piṣṭvā svavīryeṇa yaḥ kuryāt tilakaṃ pumān | [UḍḍT, 9 4.3]
tatkṣaṇād eva nayati vaśyatāṃ bhuvanatrayam | [UḍḍT, 9 5.1]
vātsyāyanena muninā proktaṃ yogam anuttamam | [UḍḍT, 9 5.2]
sitāṣṭamūlamañjiṣṭhā vacā mustā sakuṣṭhakā | [UḍḍT, 9 6.1]
strīyoniśoṇite caitad ekīkṛtya lalāṭake | [UḍḍT, 9 6.2]
śubhaṃ tilakam ādhatte yaḥ sa lokatrayaṃ kramāt | [UḍḍT, 9 7.1]
kṛtajñaḥ svavaśaṃ kuryān modate ca ciraṃ bhuvi | [UḍḍT, 9 7.2]
tagaraṃ pippalīmūlaṃ meṣaśṛṅgī kaṇā jaṭā | [UḍḍT, 9 8.1]
etat samaṃ svapañcāṅgamale nītvaikatāṃ sudhīḥ | [UḍḍT, 9 8.2]
madhunā tilakaṃ kuryād yaḥ kṣoṇīsutavāsare | [UḍḍT, 9 9.1]
jagat sarvaṃ vaśīkuryāt sa pumān nātra saṃśayaḥ | [UḍḍT, 9 9.2]
gorocanaṃ ca saṃbhāvya svapuṃso rudhireṇa yā | [UḍḍT, 9 10.1]
kuryāt sā tilakaṃ bhāle patiṃ ca mohayed bhṛśam | [UḍḍT, 9 10.2]
athāñjanavidhiḥ | [UḍḍT, 9 11.1]
mahāṣṭamīdine yas tu śmaśāne naramastake | [UḍḍT, 9 11.2]
pātitaṃ kajjalaṃ viśvaṃ mohayen nayanāñjanāt | [UḍḍT, 9 11.3]
rocanāṃ kesaraṃ kanyāṃ śilāṃ ceti viśodhayan | [UḍḍT, 9 12.1]
yājayed dṛṣṭipathagaṃ sarvam eva vimohayet | [UḍḍT, 9 12.2]
tālīśakuṣṭhanāgaraiḥ kṛtvā kṣoṇīśavartikām | [UḍḍT, 9 13.1]
siddhārthataile niḥkṣipya kajjalaṃ naramastake | [UḍḍT, 9 13.2]
pātayed añjanaṃ tasya sarvadā bhuvanatraye | [UḍḍT, 9 14.1]
dṛṣṭigocaram āyātaḥ sarvo bhavati dāsavat | [UḍḍT, 9 14.2]
śilākiñjalkaphalinīrocanānāṃ tathāñjanam | [UḍḍT, 9 15.1]
puṣyarkṣayoge vihitaṃ dampatyor mohanaṃ param | [UḍḍT, 9 15.2]
iti atha cūrṇavidhiḥ | [UḍḍT, 9 16.1]
kākajaṅghā śilā pakṣau bhrāmarau kṛṣṇam utpalam | [UḍḍT, 9 16.2]
tagarajaṃ caiṣāṃ cūrṇaṃ kṣiptaṃ vimohane | [UḍḍT, 9 16.3]
vātapaittikadalaṃ puṃso malaṃ mālāsavasya ca | [UḍḍT, 9 17.1]
pakṣāvaler idaṃ cūrṇaṃ kṣiptaṃ śirasi mohanam | [UḍḍT, 9 17.2]
atha bhakṣaṇavidhiḥ | [UḍḍT, 9 18.1]
antrādi sarvaṃ niṣkāsya khañjarīṭodaraṃ kulaiḥ | [UḍḍT, 9 18.2]
pūrayitvā svavīryeṇa sārameyagale kṣipet | [UḍḍT, 9 18.3]
mudrāṃ kṛtvā tadekānte saptāhaṃ dhārayet sudhīḥ | [UḍḍT, 9 19.1]
paścān niṣkāsya saṃśodhya vaṭīṃ kuryād viśoṣayet | [UḍḍT, 9 19.2]
sā bhakṣaṇavidhānena dīpamālā parasparam | [UḍḍT, 9 20.1]
dampatyoḥ prītijananī kīrtitā niyamottamā | [UḍḍT, 9 20.2]
anyat sumatam | [UḍḍT, 9 21.1]
athānyat sampravakṣyāmi tilakaṃ sarvakāmikam | [UḍḍT, 9 21.2]
gorocanaṃ vaṃśalocanaṃ matsyapittaṃ kaśmīrakuṅkumakesarasvayambhūkusumasvavīryaśrīkhaṇḍaraktacandanakastūrīkarpūrakākajaṅghāmūlāni samabhāgāni kṛtvā kūpataḍāganadījalena mardayitvā kumārikāpārśvakāṃ guṭikāṃ kṛtvā chāyāṃ guṭikāṃ kārayet | [UḍḍT, 9 21.3]
tayā lalāṭe tilakaṃ kṛtvā yāṃ yāṃ striyaṃ paśyati sā sā vaśyā bhavati | [UḍḍT, 9 21.4]
drauṃ vāṃ dhāṃ kṣauṃ aṃ kaṃ chaḥ ity anena mantreṇa mahiṣāsthimayaṃ kīlakam ekonaviṃśatyaṅgulaṃ sahasreṇābhimantritaṃ yasya nāmnā kūpataṭe nikhanet sa mahiṣeṇa vadhyate | [UḍḍT, 9 21.5]
uoṃ cchaḥ cchaḥ ﾲṃ amukaṃ huṃ īṃ cchaḥ cchaḥ uoṃ iti | [UḍḍT, 9 21.6]
anena mantreṇa mayūrāsthimayaṃ kīlakaṃ tryaṅgulaṃ sahasreṇābhimantritaṃ yasya nāmnā catuṣpathe nikhanet sa tatra bhramati | [UḍḍT, 9 21.7]
tatrānenāvatiṣṭhati paryaṭati kṣaṇamātreṇa uttolanena śāntir bhavati | [UḍḍT, 9 21.8]
uoṃ śrīṃ śrīṃ vrāṃ vrīṃ īṃ īṃ cchaḥ cchaḥ svāhā | [UḍḍT, 9 21.9]
anena mantreṇa meṣāsthimayaṃ kīlakaṃ dvādaśāṅgulaṃ sahasreṇābhimantritaṃ kṛtvā yasya gṛhe nikhanet sarvasiddhir asiddhā tasya bhavati | [UḍḍT, 9 21.10]
drīṃ bandhūkapuṣpasaṃkāśaṃ dhyātavyaṃ mantradīpake | [UḍḍT, 9 21.11]
kumbhakena varārohe śṛṇu vakṣyāmi ṣaḍguṇam | [UḍḍT, 9 21.12]
dhyātvā tu māsam ekaṃ tu mahāstrīm ānayed dhruvam | [UḍḍT, 9 22.1]
māsenaikena manunā ānayen nāgakanyakām | [UḍḍT, 9 22.2]
devakanyāṃ tribhir māsaiḥ sāyāhne nānyathā bhavet | [UḍḍT, 9 23.1]
uoṃ haṃ haḥ iti | [UḍḍT, 9 23.2]
anenaiva tu mantreṇa dhyātavyāḥ krodhayājakāḥ | [UḍḍT, 9 23.3]
yājyasya rudrasaṃkāśaṃ rudrahastaṃ surāsuraiḥ | [UḍḍT, 9 24.1]
māsena mānuṣaṃ lokaṃ nāgalokaṃ dvimāsataḥ | [UḍḍT, 9 24.2]
tribhir māsais tu deveśi svargalokaṃ na saṃśayaḥ | [UḍḍT, 9 25.1]
ṣaṇmāsābhyāsayogena trailokyaṃ niścalaṃ kuru | [UḍḍT, 9 25.2]
uoṃ raktahaṭā raktagaṭā mukuṭadhāriṇī edhati svāhā | [UḍḍT, 9 26.1]
mantrarāja ulṭā vedhā | [UḍḍT, 9 26.2]
uoṃ hrīṃ śrīṃ dhrīṃ vikṛtānanā bāhye phaṭ svāhā | [UḍḍT, 9 26.3]
mantram imaṃ yantre likhitvā yasya īkṣitaṃ dīyate sa aikāhikadvyāhikatryāhikaviṣamajvareṇa gṛhyate tatkṣaṇād eva naśyati nātra saṃśayaḥ | [UḍḍT, 9 26.4]
uoṃ bandhuna kṣayaṃ drīṃ drīṃ amukasyātmānaṃ nityajvareṇa pattrībandhanamātrasya sphura svāhā | [UḍḍT, 9 26.5]
iti nityajvaraśodhanapattrikā | [UḍḍT, 9 26.6]
uoṃ kṣaḥ svāhā | [UḍḍT, 9 26.7]
anena mantreṇa mantritaṃ jalaṃ bhṛśaṃ kṛtvā jvaritāṅgaṃ secayet tena jvaravimuktir bhavati niścitam | [UḍḍT, 9 26.8]
kharavāhanasiṃhasya kramād evānuśāsanam | [UḍḍT, 9 26.9]
ṛkṣaturagagato vāyur jīmūta iva garjitaḥ | [UḍḍT, 9 26.10]
ravivāre ślokam imaṃ likhitvā śirasi nyaset | [UḍḍT, 9 27.1]
tena sthāpitamātreṇa traimāsikajvaraṃ haret | [UḍḍT, 9 27.2]
vāneyasya biḍālasya gṛhītvā rudhiraṃ tataḥ | [UḍḍT, 9 28.1]
padmasūtrotthavartiṃ ca bhāvayet saptavārakam | [UḍḍT, 9 28.2]
śivāgre tajjatailena pātayet kajjalaṃ tataḥ | [UḍḍT, 9 29.1]
tenāñjitalocanas tu adṛśyo bhavati dhruvam | [UḍḍT, 9 29.2]
hebhirihebherihe | [UḍḍT, 9 30.1]
anenodakam ādāyālokya sahasravāraṃ parijapya anenaivāñjanena trirātreṇa siddhiḥ | [UḍḍT, 9 30.2]
padmasūtravartikasya tailena kajjalaṃ pātayet tenāñjitanetras tu adṛśyo bhavati | [UḍḍT, 9 30.3]
tato gomūtreṇa cakṣuṣī prakṣālya punaḥ pratyakṣo bhavati | [UḍḍT, 9 30.4]
atha ḍākinīdamanamantraḥ akṣaḥ kṣāṃ kṣaukājasinau devatā tattvadhūlinī ghonāśālinī bhamantri bandhuśanādaivataṃ laghukaṇṭakena purum abhiśāsano devatāṃ mahābhairava maṇḍalam acala uoṃ cchaḥ cchaḥ cchaḥ ḍākinīmatabandhu namaḥ | [UḍḍT, 9 31.1]
uoṃ namo bhagavate vajrāya caṇḍeśvarāya īṃ īṃ phaṭ svāhā | [UḍḍT, 9 31.2]
iti sarvabhūtaḍākinīdamanamantraḥ | [UḍḍT, 9 31.3]
damana sarpalaṅga ebhalisim ajabandhaniśi nāgapāśam acalaḥ iti damanamantraṃ bandhanaṃ ca | [UḍḍT, 9 31.4]
uoṃ raṃstrīṃ śīghraṃ ha svāhā | [UḍḍT, 9 31.5]
tripurāṃ sindūraśaṅkhacūrṇābhyāṃ udanālapattre likhitvā śodhayitavyaḥ sa divasatrayeṇa jvareṇāgatya milati | [UḍḍT, 9 31.6]
uoṃ ahohaḥ amukanamnīṃ śīghram ānaya svāhā ity ākarṣaṇam | [UḍḍT, 9 31.7]
uoṃ strīṃ strīṃ valīṃ valīm īṃ ahaḥ phaṭ svāhā | [UḍḍT, 9 32.1]
majjanasvastho bhavati | [UḍḍT, 9 32.2]
apsaraṇīṃ amukīṃ jīva | [UḍḍT, 9 32.3]
tena anena mantreṇa saptavāraṃ jalaṃ prajapya kāminyai pānārthaṃ dātavyam | [UḍḍT, 9 32.4]
uoṃ namo jale mohe kule phalāni saṃkule svāhā | [UḍḍT, 9 32.5]
anena mantreṇa saptavārābhimantritaṃ yasya dīyate sa vaśyo bhavati | [UḍḍT, 9 32.6]
uoṃ namo jale mohe drāṃ abjini phaṭ svāhā | [UḍḍT, 9 32.7]
anena mantreṇa pratyūṣe pānīyena mukhaṃ prakṣālayet sarvajanapriyo bhavati sarvasiddhīśvaro bhavati | [UḍḍT, 9 32.8]
uoṃ bhūr bhuvaḥ svaḥ svāhā | [UḍḍT, 9 33.1]
tāmbūlaṃ mantrayitvā yasya dīyate sa vaśyo bhavati | [UḍḍT, 9 33.2]
uoṃ namo jale mohe hana hana daha daha paca paca matha matha amukaṃ me vaśam ānaya svāhā | [UḍḍT, 9 33.3]
atha yakṣiṇīmantrasādhanaṃ surasundarīmanohāriṇīkanakāvatīratikarīkāmeśvarīnaṭyanurāgiṇīpadminī etā aṣṭau yakṣiṇyaḥ kāmanāyāṃ sādhanam | [UḍḍT, 9 33.4]
atha surasundarīsādhanam uoṃ hrīṃ āgaccha āgaccha surasundari svāhā | [UḍḍT, 9 33.5]
vajrapāṇigṛhaṃ gatvā gugguladhūpaṃ dattvā trisaṃdhyaṃ pūjayet sahasraṃ trisaṃdhyaṃ māsaparyantaṃ japet tato māsābhyantare pratyakṣā bhavati antimadine raktacandanenārghyaṃ dadyāt | [UḍḍT, 9 33.6]
tata āgatya mātā bhaginī bhāryā vā bhavati tāsāṃ yāni karmāṇi tāny eva karoti | [UḍḍT, 9 33.7]
yadi mātā bhavati tadā siddhadravyāṇi rasāyanāni dadāti | [UḍḍT, 9 33.8]
yadi bhaginī bhavati tadā pūrvavad amūlyaṃ vastraṃ dadāti | [UḍḍT, 9 33.9]
yadi bhāryā bhavati tadā sarvam aiśvaryaṃ paripūrayati | [UḍḍT, 9 33.10]
paraṃ tu varjanīyam ihānyayā saha śayanaṃ sā ca maithunapriyā bhavati anyathā naśyati | [UḍḍT, 9 33.11]
atha manohāriṇīsādhanam uoṃ hīṃ āgaccha āgaccha manohari svāhā | [UḍḍT, 9 34.1]
iha nadīsaṃgame gatvā candanena maṇḍalaṃ kṛtvā agurudhūpaṃ dattvā sahasraikaṃ mantraṃ māsaparyantaṃ pratyahaṃ japet | [UḍḍT, 9 34.2]
tato māsānte candanodakenārghyaṃ dadyāt puṣpaphalenaikacittena tasyā arcanaṃ kartavyaṃ tato 'rdharātrasamaye niyatam āgacchati āgatā satī tadājñāṃ karoti suvarṇaśataṃ tasmai sādhakāya pratyahaṃ dadāti | [UḍḍT, 9 34.3]
atha kanakāvatīsādhanam uoṃ hrīṃ kanakāvati maithunapriye āgaccha āgaccha svāhā | [UḍḍT, 9 35.1]
vaṭavṛkṣasamīpe sthitvā madyamāṃsādinaivedyaṃ tasyai mūlamantreṇa dattvā śeṣaṃ svayam apy aṅgīkṛtya sahasram ekaṃ mūlamantraṃ japet | [UḍḍT, 9 35.2]
evaṃ saptadinaparyantaṃ kuryāt | [UḍḍT, 9 35.3]
aṣṭamyāṃ rātrāv ardharātrasamaye vastrālaṃkārabhūṣitā aṣṭau parivārān ādāyopagacchati | [UḍḍT, 9 35.4]
āgatā sā kāmayitavyā bhāryā vā bhavati dvādaśajanānāṃ vastrālaṃkārabhojanaṃ ca dadāti aṣṭau kalā nityaṃ sādhakāya prayacchati | [UḍḍT, 9 35.5]
atha kāmeśvarīsādhanam uoṃ hīṃ āgaccha āgaccha kāmeśvari svāhā | [UḍḍT, 9 36.1]
iha gorocanayā bhūrjapattropari strīrūpāṃ pratimāṃ saṃlikhya ṣoḍaśopacāraiḥ pañcopacārair vā sampūjya tataḥ śayyāyām ekākī ekānte upaviśya tanmanā bhūtvā sahasraṃ japet tato māsānte tadbuddhyā svakīyāṃ bhāryāṃ pūjayet | [UḍḍT, 9 36.2]
tato madhusarpirbhyāṃ pratirātraṃ dīpaṃ prajvālya paścān maunaṃ kṛtvā mūlamantraṃ sahasrasaṃkhyaṃ japet | [UḍḍT, 9 36.3]
tato 'rdharātrasamaye niyatam āgacchati paraṃ tv anyāḥ striyo varjanīyāḥ | [UḍḍT, 9 36.4]
atha ratipriyāsādhanam uoṃ hīṃ āgaccha āgaccha ratikari svāhā | [UḍḍT, 9 37]
atra paṭe citrarūpiṇī lekhyā vastrakanakālaṅkārabhūṣitā utpalahastā kumarī jātīpuṣpaiḥ prapūjanaṃ kuryāt guggulena dhūpaṃ dadyāt tato 'ṣṭasahasraṃ pratyahaṃ japet | [UḍḍT, 9 37.1]
māsānte tu vidhivat pūjanaṃ kuryāt | [UḍḍT, 9 37.2]
dhūpadīpau prajvālanīyau tato 'rdharātrasamaye 'vaśyam āgacchati āgatā sā strībhāvena kāmayitavyā bhāryā bhavati sādhakasya parivāraṃ pālayati divyaṃ kāmikaṃ bhojanaṃ ca dadāti | [UḍḍT, 9 37.3]
atha padminīsādhanam uoṃ hīṃ āgaccha āgaccha padmini svāhā | [UḍḍT, 9 38.1]
svagṛhe candanena maṇḍalaṃ kṛtvā śiraḥsthaṃ kārayet guggulena dhūpaṃ dattvā sahasram ekaṃ pratyahaṃ japet tato māsānte paurṇamāsyāṃ rātrau vidhivat pūjāṃ kṛtvā japet | [UḍḍT, 9 38.2]
japānte 'rdharātrasamaye niyatam āgacchati āgatā sā kāmayitavyā bhāryā bhūtvā sarvakāmapradā bhavati rasaṃ rasāyanaṃ siddhadravyaṃ pratyahaṃ sādhakāya prayacchati | [UḍḍT, 9 38.3]
atha naṭīsādhanam uoṃ hrīṃ āgaccha āgaccha naṭi svāhā | [UḍḍT, 9 39.1]
atrāśokatale gatvā matsyamāṃsādyāhāragandhapuṣpādidhūpadīpabaliṃ dattvā sahasraṃ pratyahaṃ japet tataḥ sā māsānte niyatam āgacchati āgatā sā mātā bhaginī bhāryā vā bhavati | [UḍḍT, 9 39.2]
yadi mātā bhavati tadā divyaṃ kāmikaṃ bhojanaṃ dadāti vastrasugandhisuvarṇaśataṃ dadāti ca | [UḍḍT, 9 39.3]
yadi bhaginī bhavati tadā śatayojanād uttamāṃ striyam ānīya dadāti | [UḍḍT, 9 39.4]
yadi bhāryā bhavati tadā divyaṃ vastraṃ rasāyanam aṣṭadināntareṇa dadāti | [UḍḍT, 9 39.5]
athānurāgiṇīsādhanam uoṃ hrīṃ anurāgiṇi āgaccha āgaccha svāhā | [UḍḍT, 9 40.1]
iha kaśmīrakuṅkumena bhūrjapattre strīsadṛśīṃ pratimāṃ vilikhyāvāhanādikaṃ kṛtvā gandhapuṣpadhūpadīpādikaṃ dattvā tāmbūlāni nivedya sahasraṃ pratyahaṃ japet | [UḍḍT, 9 40.2]
māsam ekaṃ trisaṃdhyaṃ japet māsānte paurṇamāsyāṃ vidhivat pūjāṃ kṛtvā ghṛtadīpaṃ prajvālya samagrarātrau mantraṃ prajapet | [UḍḍT, 9 40.3]
tataḥ prabhātasamaye niyatam āgacchati āgatā sā sarvakāmapradā bhavati divyarasāyanāni dadāti pratyahaṃ ca dīnārāṇāṃ sahasraṃ dadāti | [UḍḍT, 9 40.4]
tasyāḥ prasādena varṣasahasrāṇy āyuś ca bhavati | [UḍḍT, 9 40.5]
atha ṣaṭtriṃśad yakṣiṇyaḥ | [UḍḍT, 9 41.1]
vicitrā vibhramā haṃsī bhīṣaṇī janarañjinī | [UḍḍT, 9 41.2]
viśālā madanā ghaṇṭā kālakarṇī mahābhayā | [UḍḍT, 9 41.3]
māhendrī śaṅkhinī cāndrī śmaśānā vaṭayakṣiṇī | [UḍḍT, 9 42.1]
mekhalā vikalā lakṣmīr mālinī śatapattrikā | [UḍḍT, 9 42.2]
sulocanā suśobhāḍhyā kapālinī viśālinī | [UḍḍT, 9 43.1]
naṭī kāmeśvarī svarṇarekhā ca surasundarī | [UḍḍT, 9 43.2]
manoharā pramodānurāgiṇī nakhakeśikā | [UḍḍT, 9 44.1]
bhāminī padminī caiva svarṇāvatī ratipriyā | [UḍḍT, 9 44.2]
ṣaṭtriṃśad etā yakṣiṇyaḥ kathitāḥ siddhikāmadāḥ | [UḍḍT, 9 45.1]
karaṅkiṇīmate tantre mahādevena vistarāt | [UḍḍT, 9 45.2]
ārādhanaṃ mahat tāsāṃ pravakṣyāmi samāsataḥ | [UḍḍT, 9 46.1]
phalaṃ caiva yathā tuṣṭāḥ prayacchanti samāhitam | [UḍḍT, 9 46.2]
lakṣadvayaṃ japen mantraṃ vaṭavṛkṣatale śuciḥ | [UḍḍT, 9 47.1]
paścāc campakapuṣpaiś ca homaṃ madhughṛtānvitam | [UḍḍT, 9 47.2]
kuryād daśāṃśato mantrī śaṃkareṇoditaṃ yathā | [UḍḍT, 9 48.1]
tataḥ siddhā bhaved devi vicitrā vāñchitapradā | [UḍḍT, 9 48.2]
uoṃ vicitre citrarūpiṇi me siddhiṃ kuru 2 svāhā | [UḍḍT, 9 49.1]
iti mantraḥ | [UḍḍT, 9 49.2]
lakṣadvayaṃ japen mantraṃ śmaśāne nibhṛte niśi | [UḍḍT, 9 49.3]
ghṛtāktair guggulair home daśāṃśena kṛte sati | [UḍḍT, 9 49.4]
vibhramā toṣam āyāti pañcāśanmānuṣaiḥ samam | [UḍḍT, 9 50.1]
dadāti bhojanaṃ dravyaṃ pratyahaṃ śaṃkaro 'bravīt | [UḍḍT, 9 50.2]
uoṃ hrīṃ vibhrame vibhramaṅgarūpe vibhramaṃ kuru 2 bhagavati svāhā | [UḍḍT, 9 51.1]
pradeśe nagarasyātha lakṣasaṃkhyaṃ japen manum | [UḍḍT, 9 51.2]
padmapattrair ghṛtopetaiḥ kṛte home daśāṃśataḥ | [UḍḍT, 9 51.3]
prayacchaty añjanaṃ haṃsī yena paśyati bhūnidhim | [UḍḍT, 9 52.1]
sukhena taṃ ca gṛhṇāti na vighnaiḥ paribhūyate | [UḍḍT, 9 52.2]
uoṃ drīṃ namo haṃsi haṃsavāhinī klīṃ klīṃ svāhā | [UḍḍT, 9 53.1]
tripathastho japen mantraṃ lakṣasaṃkhyaṃ daśāṃśataḥ | [UḍḍT, 9 53.2]
uoṃ śrīṃ drīṃ vaṭavāsini yakṣakulaprasūte vaṭayakṣiṇi ehy ehi svāhā | [UḍḍT, 9 53.3]
madhūkavṛkṣatale mantraṃ caturdaśadināvadhi | [UḍḍT, 9 53.4]
prajapen mekhalā tuṣṭā dadāty añjanam uttamam | [UḍḍT, 9 53.5]
uoṃ drīṃ huṃ madanamekhalāyai madanaviḍambanāyai namaḥ svāhā | [UḍḍT, 9 54.1]
guhāntaḥstho 'dhare māsatrayaṃ mantraṃ japen naraḥ | [UḍḍT, 9 54.2]
tataḥ siddhā bhaved devi vikalā vāñchitapradā | [UḍḍT, 9 54.3]
oṃ vikale aiṃ hrīṃ śrīṃ klīṃ svāhā | [UḍḍT, 9 55.1]
svagṛhāvasthito raktaiḥ prasūnaiḥ karavīrajaiḥ | [UḍḍT, 9 55.2]
lakṣam āvartayen mantrī dūrvājyābhyāṃ daśāṃśataḥ | [UḍḍT, 9 55.3]
home kṛte bhavet siddhā lakṣmīnamnī ca yakṣiṇī | [UḍḍT, 9 56.1]
rasaṃ rasāyanaṃ divyaṃ nidhānaṃ ca prayacchati | [UḍḍT, 9 56.2]
uoṃ aiṃ hrīṃ śrīṃ lakṣmi kamaladhāriṇi haṃsaḥ so 'haṃ svāhā | [UḍḍT, 9 57.1]
catuṣpathasthito lakṣam āpadi prajapen manum | [UḍḍT, 9 57.2]
mālinī jāyate siddhā divyaṃ khaḍgaṃ prayacchati | [UḍḍT, 9 57.3]
yatprabhāvena loke 'smin durlabhaṃ rājyam āpnuyāt | [UḍḍT, 9 58.1]
uoṃ drīṃ uoṃ namo mālinī stri ehy ehi sundari haṃsahaṃsi samīhāṃ me saṅgabhaya svāhā | [UḍḍT, 9 58.2]
śatapattravane yas tu mantralakṣaṃ japen muniḥ | [UḍḍT, 9 58.3]
kṣīrājyahomaiḥ saṃsiddhā siddhiṃ yacchati bhūnidhim | [UḍḍT, 9 58.4]
uoṃ drīṃ śatapattrike drīṃ drīṃ śrīṃ svāhā | [UḍḍT, 9 59.1]
nadītīrasthito lakṣatrayaṃ mantrī japen manum | [UḍḍT, 9 59.2]
ghṛtahome daśāṃśena kṛte devī prasīdati | [UḍḍT, 9 59.3]
dadāti pādukāṃ tasmai yathāruci nabhastale | [UḍḍT, 9 60.1]
manaḥpavanavegena yāti cāyāti sādhakaḥ | [UḍḍT, 9 60.2]
uoṃ drīṃ klīṃ sulocane siddhiṃ me dehi dehi svāhā | [UḍḍT, 9 61.1]
raktāmbaradharo mantrī caturdaśadināvadhi | [UḍḍT, 9 61.2]
japet siddhā bhaved devī śobhanā bhogadāyinī | [UḍḍT, 9 61.3]
uoṃ drīṃ aśokapallavakaratale śobhane śrīṃ kṣaḥ svāhā | [UḍḍT, 9 62.1]
mahāvratadharo mantrī yaḥ śālyodanabhojanaiḥ | [UḍḍT, 9 62.2]
lakṣadvayaṃ japen mantraṃ kapālaṃ labhate muniḥ | [UḍḍT, 9 62.3]
ākāśagamanaṃ dūrāt svapnarūpasamāgamaḥ | [UḍḍT, 9 63.1]
dūrād darśanam ityādi sādhakāya prayacchati | [UḍḍT, 9 63.2]
uoṃ aiṃ kapālinī drāṃ drīṃ klāṃ klīṃ klūṃ klaiṃ klauṃ klaḥ haṃsaḥ so 'haṃ sakalahrīṃ phaṭ svāhā | [UḍḍT, 9 64.1]
sarittīre japen mantram ardhaṃ lakṣasya deśikaḥ | [UḍḍT, 9 64.2]
ghṛtāktaguggulair home devī saubhāgyadā bhavet | [UḍḍT, 9 64.3]
oṃ varayakṣiṇī varayakṣaviśālini āgaccha 2 priyaṃ me bhavatu haime bhava svāhā | [UḍḍT, 9 65.1]
puṇyāśokatalaṃ gatvā candanena sumaṇḍalam | [UḍḍT, 9 65.2]
kṛtvā cābhyarcayed devīṃ dhūpaṃ dattvā sahasrakam | [UḍḍT, 9 65.3]
mantram ārādhayen māsaṃ naktaṃbhojī rasaḥ sadā | [UḍḍT, 9 66.1]
rātrau pūjāṃ śubhāṃ kṛtvā japen mantraṃ munivrataḥ | [UḍḍT, 9 66.2]
naṭī devī samāgatya nidhānaṃ rasam añjanam | [UḍḍT, 9 67.1]
dadāti mantriṇe mantraṃ divyayogaṃ ca siddhidam | [UḍḍT, 9 67.2]
uoṃ drīṃ naṭi mahānaṭi rūpavati drīṃ svāhā | [UḍḍT, 9 68.1]
ekāsane śucau deśe trisaṃdhyaṃ trisahasrakam | [UḍḍT, 9 68.2]
māsam ekaṃ japen mantraṃ tadā pūjāṃ samārabhet | [UḍḍT, 9 68.3]
puṣpair dhūpaiś ca naivedyaiḥ pradīpair ghṛtapūritaiḥ | [UḍḍT, 9 69.1]
rātrau devīṃ samabhyarcya japen mantraṃ prasannadhīḥ | [UḍḍT, 9 69.2]
ardharātre gate devī samāgatya prayacchati | [UḍḍT, 9 70.1]
rasaṃ rasāyanaṃ divyaṃ vastrālaṃkaraṇāni ca | [UḍḍT, 9 70.2]
uoṃ hrīṃ āgaccha āgaccha kāmeśvari svāhā | [UḍḍT, 9 71.1]
nadītīre śubhe ramye candanena sumaṇḍalam | [UḍḍT, 9 71.2]
vidhāya pūjayed devīṃ tato mantrāyutaṃ japet | [UḍḍT, 9 71.3]
ekaviṃśatighasrāntaṃ prasannā vitaret sadā | [UḍḍT, 9 72.1]
ardharātre gate devī dīnārāṇāṃ sahasrakam | [UḍḍT, 9 72.2]
dadāti pratyahaṃ tasmai vyayaṃ kuryād dine dine | [UḍḍT, 9 73.1]
tadvyayābhāvato bhūyo na dadāti prakupyati | [UḍḍT, 9 73.2]
uoṃ hīṃ sarvakāmade manohare svāhā | [UḍḍT, 9 74.1]
ardharātre samutthāya sahasraṃ prajapen manum | [UḍḍT, 9 74.2]
māsam ekaṃ tato devī nidhiṃ darśayati dhruvam | [UḍḍT, 9 74.3]
oṃ hrīṃ pramodāyai svāhā | [UḍḍT, 9 75.1]
kuṅkumena samālikhya bhūrje devīṃ sulakṣaṇām | [UḍḍT, 9 75.2]
pratipattithim ārabhya dhūpadīpādibhir varām | [UḍḍT, 9 75.3]
kṛtvā devīṃ sahasraṃ ca trisaṃdhyaṃ parivartayet | [UḍḍT, 9 76.1]
māsam ekaṃ tataḥ pūjāṃ rātrau kṛtvā punar japet | [UḍḍT, 9 76.2]
ardharātre gate devī samāgatya prayacchati | [UḍḍT, 9 77.1]
dīnārāṇāṃ sahasraikaṃ pratyahaṃ paritoṣitā | [UḍḍT, 9 77.2]
uoṃ anurāgiṇi maithunapriye yakṣakulaprasūte svāhā | [UḍḍT, 9 78.1]
gatvā pakṣigṛhaṃ mantrī nakhakeśaiḥ prapūjayet | [UḍḍT, 9 78.2]
dinaikaviṃśatir yāvat pūjāṃ kṛtvā tato niśi | [UḍḍT, 9 79.1]
āvartayed ekacitto mantrī mantraṃ susaṃyataḥ | [UḍḍT, 9 79.2]
niśārdhe vāñchitaṃ kāryaṃ devy āgatya prayacchati | [UḍḍT, 9 80.1]
uoṃ hīṃ nakhakeśike svāhā | [UḍḍT, 9 80.2]
dinatrayam anāharī somasūryagrahe sati | [UḍḍT, 9 80.3]
sparśād vimuktiparyantaṃ japet tadgatamānasaḥ | [UḍḍT, 9 81.1]
tataḥ prasannā sā devī yacchaty añjanam uttamam | [UḍḍT, 9 81.2]
tenāñjito naro 'dṛśyaṃ nidhiṃ paśyati bhūgatam | [UḍḍT, 9 82.1]
uoṃ hīṃ yakṣiṇi bhāmini ratipriye svāhā | [UḍḍT, 9 82.2]
vaṭavṛkṣatale kṛtvā candanena sumaṇḍalam | [UḍḍT, 9 82.3]
yakṣiṇīṃ pūjayitvā tu naivedyam upadarśayet | [UḍḍT, 9 83.1]
śaśamāṃsaṃ ghṛtaṃ cīraṃ mantram āvartayet tataḥ | [UḍḍT, 9 83.2]
dine dine sahasraikaṃ yāvat saptadinaṃ bhavet | [UḍḍT, 9 84.1]
athāgatya sadā tasmai mantram añjanamuttamam | [UḍḍT, 9 84.2]
yatprabhāvāntare sarvaṃ paśyen nidhim aśaṅkitaḥ | [UḍḍT, 9 85.1]
uoṃ hrīṃ āgaccha 2 svarṇāvati svāhā | [UḍḍT, 9 85.2]
śaṅkhaliptapaṭe yasmād devīṃ gaurīṃ dhṛtotpalām | [UḍḍT, 9 85.3]
sarvālaṃkāriṇīṃ divyāṃ samālikhyārcayen naraḥ | [UḍḍT, 9 86.1]
jātīpuṣpaiḥ prapūjyātha sahasraṃ parivartayet | [UḍḍT, 9 86.2]
saptāhaṃ mantravit tasyāḥ kuryād arcāṃ śubhāṃ tataḥ | [UḍḍT, 9 87.1]
ardharātre gate devī samāgatya prayacchati | [UḍḍT, 9 87.2]
pañcaviṃśatidīnārān pratyahaṃ paritoṣitā | [UḍḍT, 9 88.1]
vāñchitaṃ manasas tasmai mantrajñāya na saṃśayaḥ | [UḍḍT, 9 88.2]
uoṃ uoṃ hīṃ ratipriye svāhā | [UḍḍT, 9 89.1]
{UḍḍT, 10}
tatra ceṭakasādhanam | [UḍḍT, 10 1.1]
atha ceṭakā likhyante | [UḍḍT, 10 1.2]
kāmātureṇa cittena niśi mantraṃ japet sadā | [UḍḍT, 10 1.3]
japto 'vaśyaṃ vaśyakaro mantro 'yaṃ nātra saṃśayaḥ | [UḍḍT, 10 1.4]
oṃ aiṃ skīṃ klīṃ klīṃ sahavallari klīṃ kāmapiśāca klīṃ hrīṃ kāmapiśāca amukīṃ kāminīṃ kāmayāmy ahaṃ tāṃ kāmena grāhaya 2 svapne mama rūpe nakhair vidāraya 2 drāvaya 2 astreṇa bandhaya 2 śrīṃ phaṭ svāhā | [UḍḍT, 10 2.1]
japen māsatrayaṃ mantraṃ kambalaḥ suprasannadhīḥ | [UḍḍT, 10 2.2]
mṛtakotthāpanaṃ kuryāt pratimāṃ cālayet tathā | [UḍḍT, 10 2.3]
sadāraktakambala mahādevadūta mṛtakam utthāpaya 2 pratimāṃ cālaya 2 parvatān kampaya 2 līlayā vilasaya 2 īṃ īṃ phaṭ svāhā | [UḍḍT, 10 3.1]
caturlakṣaṃ japen mantraṃ sāgarasya taṭe śuciḥ | [UḍḍT, 10 3.2]
pattrapuṣpaphalādīni karoty ākarṣaṇaṃ dhruvam | [UḍḍT, 10 3.3]
abhaya ghudghutākarṣa karmakartā sṛṣṭiputra amukam ākarṣaya drīṃ | [UḍḍT, 10 4.1]
sahasrāṣṭam imaṃ mantraṃ japet saptadināvadhi | [UḍḍT, 10 4.2]
pratyahaṃ maṇibhadrākhyaḥ prayacchaty ekarūpyakam | [UḍḍT, 10 4.3]
oṃ namo maṇibhadrāya namaḥ pūrṇabhadrāya namo mahāyakṣāya senādhipataye mauddhamauddhadharāya sughaṭamudrāvahe svāhā | [UḍḍT, 10 5.1]
trisaṃdhyaṃ balidānaṃ ca niśāyāṃ prajapen manum | [UḍḍT, 10 5.2]
sahasraṃ hi japen nityaṃ yāvat svapnaṃ prajāyate | [UḍḍT, 10 5.3]
prāṇināṃ mṛtyusamayaṃ vadaty eva na saṃśayaḥ | [UḍḍT, 10 6.1]
oṃ namo bhagavate rudrāya dehi me vacanasiddhividhānaṃ pārvatīpate hrāṃ hrīṃ hūṃ hreṃ hrauṃ hraḥ | [UḍḍT, 10 6.2]
rātrau rātrau japen mantraṃ sāgarasya taṭe śuciḥ | [UḍḍT, 10 6.3]
lakṣajāpe kṛte siddho datte sāgaraceṭakaḥ | [UḍḍT, 10 6.4]
ratnatrayaṃ tadā maunyaṃ yasmin mantrī sukhī bhavet | [UḍḍT, 10 7.1]
sahasradaśakaṃ nityaṃ rātrau mantraṃ japet sudhīḥ | [UḍḍT, 10 7.2]
taddaśāṃśaṃ madhupayomiśraiḥ padmaiś ca homayet | [UḍḍT, 10 8.1]
oṃ namo bhagavate rudra dehi me nijarāśiṃ śrīṃ namo 'stu te svāhā | [UḍḍT, 10 8.2]
oṃ hrīṃ amukaṃ rañjaya svāhā | [UḍḍT, 10 8.3]
anena mantreṇa sarvajanās tasmāt tu rañjakā bhavanti niśācaraṃ dhyātvā ātmapāṇinā japanād adṛśyakāriṇīṃ vidyām āpnoti | [UḍḍT, 10 8.4]
oṃ namo rasācāriṇe maheśvarāya mama paryaṭane sarvalokalocanāni bandhaya 2 devy ājñāpayati svāhā | [UḍḍT, 10 9.1]
sakṛd uccāramātreṇa nṛsiṃhaceṭakākhyo mantro ḍākinyādidoṣaṃ nāśayati | [UḍḍT, 10 9.2]
oṃ namo bhagavate hiraṇyakaśipubalavidāraṇāya tribhuvanavyāpakāya bhūtapretapiśācakūṣmāṇḍabrahmarākṣasayoginīḍākinīkulonmūlanāya stambhodbhavāya samastadoṣān nāśaya 2 visara 2 kampaya 2 matha 2 hūṃ hṛṃ svāhā ehy ehi rudra ājñāpayati svāhā | [UḍḍT, 10 9.3]
prerakaḥ sahasrapādaḥ anidrām ākarṣayati | [UḍḍT, 10 9.4]
oṃ preraka amukīṃ tava maṇḍalaṃ samāvartaya drāvaya dāhaya saṃtāpaya hauṃ | [UḍḍT, 10 9.5]
{UḍḍT, 11}
atha digbandhanamantraḥ | [UḍḍT, 11 1.1]
vajrakrodhāya mahādantāya daśadiśo bandha bandha haṃ phaṭ svāhā | [UḍḍT, 11 1.2]
atha yonisaṃkocanam | [UḍḍT, 11 1.3]
kumudaṃ haritālaṃ ca piṣṭvā yoniṃ pralepayet | [UḍḍT, 11 1.4]
trirātraṃ pañcarātraṃ ca yonir bhavati saṃyutā | [UḍḍT, 11 1.5]
māṃsī candanamustā ca tagaraṃ nāgakesaram | [UḍḍT, 11 2.1]
ebhir māsaprayogaṃ ca bhagalepanam uttamam | [UḍḍT, 11 2.2]
mālatīkusumais tailair valkair varāṅgalepanam | [UḍḍT, 11 3.1]
ṛtukāle 'thavā kuryāt tadā tattulyatā bhavet | [UḍḍT, 11 3.2]
ḍimbasyānīya pañcāṅgaṃ sarṣapatailapācitam | [UḍḍT, 11 4.1]
satatam abhilepena sā bhartāraṃ vaśaṃ nayet | [UḍḍT, 11 4.2]
mūlaṃ tu vānarīśṛṅgaṃ chāgīmūtreṇa lepayet | [UḍḍT, 11 5.1]
lepanāt tu tataḥ śiśnaṃ yathecchaṃ kāmayed balāt | [UḍḍT, 11 5.2]
saubhāgyapippalī lākṣā viṣaṃ ca kramavardhitam | [UḍḍT, 11 6.1]
lepaṃ prakṣālitaṃ liṅgaṃ nārī kāmayate cirāt | [UḍḍT, 11 6.2]
pārāvataṃ tathā guñjā śvetotpalaṃ samakṣikam | [UḍḍT, 11 7.1]
nābhilepanam ity uktaṃ vīryastambhakaraṃ param | [UḍḍT, 11 7.2]
dvādaśāraṃ likhec cakraṃ kuṅkumena samanvitam | [UḍḍT, 11 8.1]
bhūrjapattre 'thavā vastre netre baddhaphalādike | [UḍḍT, 11 8.2]
pattre pattre likhed bījaṃ hrīṃkāraṃ paramojjvalam | [UḍḍT, 11 9.1]
sādhyanāma tathā madhye karṇikāyāṃ viśeṣataḥ | [UḍḍT, 11 9.2]
vidarbhamantramukhyena tatkūṭaṃ parimaṇḍale | [UḍḍT, 11 10.1]
mṛttikābhiḥ samastābhiḥ pratimāṃ kārayed dṛḍham | [UḍḍT, 11 10.2]
karṣayet pramadāṃ nṝṇāṃ garvitāṃ tu na saṃśayaḥ | [UḍḍT, 11 11.1]
vairāgyaṃ na punar yāti dāsībhāvena tiṣṭhati | [UḍḍT, 11 11.2]
dāḍimaṃ pañcakolaṃ ca lohaṃ vajrorasaṃ ghṛtam | [UḍḍT, 11 12.1]
cūrṇaṃ bhūmandarā śākhā dantanakhaṃ karoti vai | [UḍḍT, 11 12.2]
manaḥśilā prayaṅguś ca rocanā nāgakesaram | [UḍḍT, 11 13.1]
netrāñjanasamāyuktaṃ sarvasattvavaśaṃkaram | [UḍḍT, 11 13.2]
{UḍḍT, 12}
oṃ hrīṃ śrīṃ klīṃ draṃ caṇḍogre trinetre cāmuṇḍe ariṣṭe hūṃ phaṭ svāhā | [UḍḍT, 12 1.1]
hrīṃ namāmy ahaṃ mahādevaṃ nṛsiṃhaṃ bhīmarūpiṇam oṃ namas tasmai | [UḍḍT, 12 1.2]
śrīpārvaty uvāca | [UḍḍT, 12 1.3]
uḍḍīśena samākīrṇe yogivṛndasamākule | [UḍḍT, 12 1.4]
praṇamya śirasā gaurī paripṛcchati śaṃkaram | [UḍḍT, 12 1.5]
śrīśvara uvāca | [UḍḍT, 12 2.1]
śṛṇu tvaṃ hi varārohe siddhyarthaṃ prativāsase | [UḍḍT, 12 2.2]
taṃ vadiṣyāmi te devi sarvaṃ tat samupāhṛtam | [UḍḍT, 12 2.3]
devi yo dvijo mantrais tu viprahanyān na saṃśayaḥ | [UḍḍT, 12 3.1]
pūrvoditaṃ mayoḍḍīśaṃ kathyate tava bhaktitaḥ | [UḍḍT, 12 3.2]
uḍḍīśaṃ ca namaskṛtya rudraṃ caiva sudurjayam | [UḍḍT, 12 4.1]
kapardinaṃ virūpākṣaṃ sarvabhūtabhayāvaham | [UḍḍT, 12 4.2]
prathamaṃ bhūtakaraṇaṃ dvitīyonmādanaṃ tathā | [UḍḍT, 12 5.1]
tṛtīyaṃ dveṣaṇaṃ caiva turyam uccāṭanaṃ tathā | [UḍḍT, 12 5.2]
grāmoccāṭaṃ pañcamaṃ ca ṣaṣṭhaṃ ca jalastambhanam | [UḍḍT, 12 6.1]
saptamam agnistambhaṃ ca vaśīkaraṇam aṣṭamam | [UḍḍT, 12 6.2]
anyān api prayogāṃś ca śṛṇuṣva vai varānane | [UḍḍT, 12 7.1]
śivena kathitā yogā uḍḍīśe śāstraniścaye | [UḍḍT, 12 7.2]
andhī ca vandhīkaraṇaṃ mūkīkāras tathaiva ca | [UḍḍT, 12 8.1]
gātrasaṃkocanaṃ caiva bhūtajvarakaras tathā | [UḍḍT, 12 8.2]
astraśastrasya truṭitaṃ pānīyasya vināśanam | [UḍḍT, 12 9.1]
dadhimadhunāśanaṃ ca nakhakaraṇaṃ tathaiva ca | [UḍḍT, 12 9.2]
gajānāṃ vājināṃ caiva prakopanaṃ parasparam | [UḍḍT, 12 10.1]
ākarṣaṇaṃ bhujaṃgānāṃ mānavānāṃ tathā dhruvam | [UḍḍT, 12 10.2]
sasyavināśanaṃ caiva garbhasyāntardhikāraṇam | [UḍḍT, 12 11.1]
vetālāñjanasiddhiś ca ulūkasiddhir api hi | [UḍḍT, 12 11.2]
anyān api mahāraudrān prayogān śṛṇu sāmpratam | [UḍḍT, 12 12.1]
vidyāmantraprayogāṃś ca auṣadhaṃ cābhicārikam | [UḍḍT, 12 12.2]
guptā guptatarāḥ kāryā rakṣitavyāḥ prayatnataḥ | [UḍḍT, 12 13.1]
akulīnādhamabuddher bhaktihīnasya vai tathā | [UḍḍT, 12 13.2]
hiṃsakasya ca kṣudrasya nindakasya viśeṣataḥ | [UḍḍT, 12 14.1]
svārthaṃ phalādilubdhasya upadeśam amanyataḥ | [UḍḍT, 12 14.2]
asmin śāpe pūruṣās te varjanīyāḥ prayatnataḥ | [UḍḍT, 12 15.1]
etaiś ca saha saṃyogo na kāryaḥ sarvadā budhaiḥ | [UḍḍT, 12 15.2]
ya uḍḍīśakriyāśaktibhedaṃ kurvanti mohitāḥ | [UḍḍT, 12 16.1]
te duṣṭā durjayāś caiva kim atra bahubhāṣitaiḥ | [UḍḍT, 12 16.2]
yadīcchāsiddhim ātmānam ātmārthaṃ hi tathaiva ca | [UḍḍT, 12 17.1]
satpūruṣāya dātavyaṃ devagururatāya ca | [UḍḍT, 12 17.2]
prayogās tu prayoktavyāḥ sādhakaiḥ śatrukāraṇe | [UḍḍT, 12 18.1]
animittā nivartante svātmagrāhe na saṃśayaḥ | [UḍḍT, 12 18.2]
asaṃtuṣṭo hy ayuktaś ca prayogān iti nācaret | [UḍḍT, 12 19.1]
śāstrasiddhavicārās tu sāmantakoṣakāḥ śubhāḥ | [UḍḍT, 12 19.2]
oṃ glauṃ gaṃ gaṇeśāya namaḥ | [UḍḍT, 12 20.1]
mantreṇānena mantrajñaḥ kumbhakāramṛdā tathā | [UḍḍT, 12 20.2]
lambodaraṃ prakurvīta pūjayed upacārakaiḥ | [UḍḍT, 12 20.3]
sāptāhikaṃ trisaṃdhyāyāṃ japtavyaṃ sāvadhānataḥ | [UḍḍT, 12 21.1]
sahasraikapramāṇena japācchāntir bhaviṣyati | [UḍḍT, 12 21.2]
prātar aṣṭottaraṃ japtvā labhed buddhiṃ śubhāṃ naraḥ | [UḍḍT, 12 22.1]
māsenaikena deveśi śrīlābhaś ca bhaved dhruvam | [UḍḍT, 12 22.2]
ṣaṇmāsena varārohe mahādhanapatir bhavet | [UḍḍT, 12 23.1]
trikālajñānavettā ca varṣaikena na saṃśayaḥ | [UḍḍT, 12 23.2]
aiṃ namaḥ svāhā | [UḍḍT, 12 24.1]
prātaḥ sahasravāraṃ tu prajaptena prapūjayet | [UḍḍT, 12 24.2]
varadāṃ tu mahādevīṃ śvetagandhānulepanaiḥ | [UḍḍT, 12 24.3]
puṣpair jāpair dakṣiṇādisopacārais tu pratyaham | [UḍḍT, 12 25.1]
saptame divase hy evaṃ vāgaiśvaryaṃ prajāyate | [UḍḍT, 12 25.2]
bhavet sadyaḥ pravaktā ca śrutismṛtidharo 'pi ca | [UḍḍT, 12 26.1]
bāndhavaḥ sarvabhūtānāṃ cirāyuḥ sukham edhate | [UḍḍT, 12 26.2]
oṃ klīṃ mantreṇānena deveśi sādhakaḥ japam ārabhet | [UḍḍT, 12 27.1]
raktavastrāvṛto nityaṃ tathā kuṅkumajāṅgale | [UḍḍT, 12 27.2]
saptāhajapamātreṇa hy ānayet tridaśāṅganām | [UḍḍT, 12 28.1]
oṃ drīṃ drīṃ drīṃ drīṃ svāhā | [UḍḍT, 12 28.2]
pūrvavidhāno hi japed ekāntasaṃsthitaḥ | [UḍḍT, 12 28.3]
ākarṣeti striyaṃ śastāṃ sālaṃkārāṃ suvāsasam | [UḍḍT, 12 29.1]
oṃ haiṃ haḥ huṃ | [UḍḍT, 12 29.2]
ūrdhvadṛṣṭiprayogeṇa japel lakṣatrayaṃ priye | [UḍḍT, 12 29.3]
sarvapāpavinirmukto jāyate khecare pade | [UḍḍT, 12 30.1]
oṃ drīṃ kārīṇḍaḥ kṣaḥ kṣīṃ phaṭ svāhā | [UḍḍT, 12 30.2]
ekapādasthito bhadre japed aṣṭottaraṃ śatam | [UḍḍT, 12 30.3]
yad yat prārthayate vastu tad dadāti dine dine | [UḍḍT, 12 31.1]
yajen naraviśeṣaṃ ca devāgnigurubrāhmaṇaiḥ | [UḍḍT, 12 31.2]
oṃ śrīṃ kṣīṃ lohaṃ muñca kili kili amukaṃ kāṭaya kāṭaya mātaṃgini svāhā | [UḍḍT, 12 32.1]
mantreṇānena pūrvāhṇe pūjayann upacārakaiḥ | [UḍḍT, 12 32.2]
śarāvaṃ pūrayitvā tu catuṣpathe baliṃ haret | [UḍḍT, 12 32.3]
samantraṃ kṣipyati pumān puruṣaṃ yadi paśyati | [UḍḍT, 12 33.1]
ātmacintitakāryāṇi sādhayaty eva nānyathā | [UḍḍT, 12 33.2]
oṃ stambhini svāhā kapālini svāhā drīṃ drīṃ vaiṣādārthini svāhā chaḥ chaḥ | [UḍḍT, 12 34.1]
mantreṇa mṛttikāṃ japtvā pratārya saptadhā jale | [UḍḍT, 12 34.2]
saṃmukhībhūya kṣiptvā ca japtvā cāyutaṃ vāsare | [UḍḍT, 12 34.3]
tena siddho bhaven mantraḥ sādhakasya na saṃśayaḥ | [UḍḍT, 12 35.1]
oṃ śrīṃ kṣāṃ kṣīṃ kṣūṃ kṣaiṃ kṣauṃ kṣaḥ | [UḍḍT, 12 35.2]
madhyāhnasamaye sūryasammukhe japam ācaret | [UḍḍT, 12 35.3]
ayutaṃ japtamātreṇa svasāmarthyaṃ prapaśyati | [UḍḍT, 12 36.1]
tasya dṛṣṭinipātena dvipadaś ca catuṣpadaḥ | [UḍḍT, 12 36.2]
jvarābhibhūtā jāyante apūrvā mantrasampadaḥ | [UḍḍT, 12 37.1]
oṃ haṃsaḥ haṃsaṃ so 'haṃ svāhā | [UḍḍT, 12 37.2]
ekaviṃśatijaptena jalena jvarapīḍitaḥ | [UḍḍT, 12 37.3]
vimucyate pānamātrāt sadyaḥ svasthaś ca jāyate | [UḍḍT, 12 38.1]
oṃ drīṃ namo ghoreśvari ghoramukhi cāmuṇḍe ūrdhvakeśi vikṛtānane drīṃ drīṃ huṃ phaṭ huṃ svāhā | [UḍḍT, 12 38.2]
ayaṃ sarvadalanamantraḥ | [UḍḍT, 12 38.3]
oṃ drīṃ drīṃ drīṃ phaṭ phaṭ phaṭ svāhā sarvagrahāṇāṃ trāsanaṃ kuru kuru aṅguliprahāreṇa | [UḍḍT, 12 39.1]
oṃ sraṃ srāṃ sriṃ srīṃ sruṃ srūṃ sreṃ sraiṃ sroṃ srauṃ sraṃ sraḥ ha raṃ rauṃ rīṃ rūṃ raiṃ reviḥ chuṃ chuṃ haṃsaḥ amṛtavarcase svāhā | [UḍḍT, 12 39.2]
anena mantreṇodakaṃ śarāvaṃ saṃkṣipyāṣṭottaraśatenābhimantritaṃ kṛtvā pibet prātar utthāya saṃvatsareṇa vallīpalitavarjito bhavati | [UḍḍT, 12 39.3]
vṛkṣasthāvarajaṅgamākṛtiṃ samāṅgīkārāc ca vyāghralomādikaṃ pūrvodaryāṃ bhasmīkaroti sarvajanapriyo bhavati cirāyur bhavati | [UḍḍT, 12 39.4]
oṃ namo bhagavate rudrāya caṇḍeśvarāya huṃ huṃ huṃ phaṭ svāhā | [UḍḍT, 12 39.5]
anena mantreṇa japaṃ kṛtvā śīghram īpsitaṃ labhet | [UḍḍT, 12 39.6]
oṃ hūṃ drīṃ kṣaṃ kṣāṃ kṣiṃ kṣīṃ kṣuṃ kṣūṃ kṣeṃ kṣaiṃ kṣoṃ kṣauṃ kṣaṃ kṣaḥ hūṃ phaṭ svāhā | [UḍḍT, 12 40.1]
imaṃ mantraṃ pūrvaṃ lakṣam ekaṃ japet taddaśāṃśam ayutaṃ havanaṃ kuryāt | [UḍḍT, 12 40.2]
ekaikaṃ samidhaṃ ghṛtāktāṃ juhuyāt siddho bhavati gaṅgāgoloke na te meghāḥ praṇaśyanti na ca varṣanti vāsavo nadasamudraṃ śoṣayati meghastambho bhavati | [UḍḍT, 12 40.3]
udakamadhye sthitvā japaṃ karoty anāvṛṣṭikāle 'tivṛṣṭiṃ karoti | [UḍḍT, 12 40.4]
oṃ drīṃ pracalite kubere hūṃ hūṃ kili kili svāhā | [UḍḍT, 12 40.5]
pūrvavelāyām ādarśadīpasamīpe ṣaḍaṅgulena bhājane sūryamaṇḍale kumāraṃ vāme veśayati pūrvam ayutajapaḥ kartavyaḥ pañcopacāreṇa pūjā ca kartavyā pūrvābhiś ca svarājye | [UḍḍT, 12 40.6]
oṃ śrīṃ himajāte prayaccha me dhanaṃ svāhā | [UḍḍT, 12 40.7]
anena mantreṇa siddhārthakaṃ ghṛtamiśritaṃ hunet aṣṭottaraśate na annapānavimiśritaṃ sahasreṇa hunet manasaḥ prārthitaṃ labhet ayutaṃ hunecchrīsumanā bhavet lakṣaṃ huned grāmaśataṃ labhet | [UḍḍT, 12 40.8]
oṃ namo namaḥ | [UḍḍT, 12 41.1]
imaṃ mantraṃ śataṃ japet sarvakāmaprado 'yaṃ mantraḥ | [UḍḍT, 12 41.2]
oṃ drīṃ śrīṃ sārase siddhikari krīṃ namaḥ svāhā | [UḍḍT, 12 42.1]
imaṃ mantraṃ lakṣam ekaṃ japed raktakaravīraiś ca pūjayet satataṃ sarvakāmado 'yaṃ mantraḥ | [UḍḍT, 12 42.2]
oṃ druṃ kṣeṃ kṣeṃ huṃ kṣaḥ amukaṃ kṣaḥ svāhā | [UḍḍT, 12 43.1]
anena mantreṇa rājikālavaṇatuṣakaṇṭakaśivanirmālyaṃ tailena yutaṃ hunet samastaśrībhājanaṃ bhavati | [UḍḍT, 12 43.2]
oṃ huṃ huṃ huṃ lūṃ laṃ lauṃ huṃ laḥ amukaṃ chaḥ chaḥ svāhā | [UḍḍT, 12 44.1]
anena mantreṇa siddhārthaṃ bhasmanā saha mantritaṃ kartavyaṃ yasya gṛhe prakṣipya mantrabalipāṃśvair ākṣipet tasya bāhustambho bhavati | [UḍḍT, 12 44.2]
ripusainyāgre kṣipet śatrusainyastambho bhavati aśvagajanarā niśceṣṭā bhavanti vikalā bhavanti samantādevākulā bhavanti | [UḍḍT, 12 44.3]
oṃ ruṃ ruṃ mukhe svāhā | [UḍḍT, 12 45.1]
anena mantreṇa japtatailena mukhaṃ prakṣālya tilatailena gātrābhyaṅgaṃ vā vidhāya vātādikaṃ dinasaptakena naśyati | [UḍḍT, 12 45.2]
aiṃ mātaṃgi vimalāvati vikarāle drīṃ chaḥ chaḥ svāhā | [UḍḍT, 12 45.3]
anena mantreṇa japāpuṣpaṃ parijapya vārīṇi nadyādau homayet saptāhena īpsitaṃ phalaṃ labhet | [UḍḍT, 12 45.4]
kārtavīryārjuno nāma rājā bāhusahasrabhṛt | [UḍḍT, 12 45.5]
tannāmakīrtanād eva hṛtaṃ naṣṭaṃ ca labhyate | [UḍḍT, 12 45.6]
nityaṃ nityaṃ japet kiṃcid vidyāṃ vittasya prāptaye | [UḍḍT, 12 46.1]
oṃ maṃ kiṇi svāhā | [UḍḍT, 12 46.2]
iti vṛścikamantraḥ | [UḍḍT, 12 46.3]
oṃ huṃ huṃ haṃsaḥ haṃsaṃ so 'haṃ so 'haṃ svāhā | [UḍḍT, 12 46.4]
iti sarvaviṣāpaharaṇamantraḥ | [UḍḍT, 12 46.5]
mayūrapicchena kuśena śareṇa śaradaṇḍena vā taddehe sammārjanaṃ kuryāt | [UḍḍT, 12 46.6]
haṃ hāṃ hiṃ hīṃ huṃ hūṃ heṃ haiṃ hoṃ hauṃ haṃ haḥ chaḥ chaḥ svāhā | [UḍḍT, 12 46.7]
imaṃ gokṣīrasadṛśaṃ vāraṃ vāraṃ vicintayed vā varānanamukhe śirasi śarīre tataḥ kaṇṭhe tato hṛdi nābhimaṇḍale guhye tathā sarvāṅge cintayet tathā pūrakeṇa varārohe kaṇṭhadaṣṭo 'pi jīvati | [UḍḍT, 12 46.8]
oṃ gaṃ gaṇapataye mahāgaṇapataye vighnaharāya mataṃgasambhavāya lambodarāya gaurīpriyaputrāya hrīṃ gāṃ namaḥ raṃ haṃ kṣaḥ svāhā | [UḍḍT, 12 46.9]
gorocanāviṣarājikāpippalīnīcayavair mahātailena saha devadattaiś ca lakṣitān ālikhet nimbakāṣṭhena pratikṛtiṃ hutvā pṛṣṭhato likhet sadyo jvaravilopo bhavati śāntir bhavati | [UḍḍT, 12 46.10]
{UḍḍT, 13}
oṃ drīṃ vidyāstambhini stambhini chaḥ chaḥ svāhā | [UḍḍT, 13 1.1]
imaṃ mantraṃ prathamam ayutam ekaṃ japet paścān manasā saṃsmaret | [UḍḍT, 13 1.2]
vanamadhye 'pi bhojanaṃ prāpnoti | [UḍḍT, 13 1.3]
oṃ hauṃ namo bhagavate mahārudrāya uḍḍāmareśvarāya huṃ huṃ chaṃ chaṃ drīṃ drīṃ svāhā | [UḍḍT, 13 1.4]
anena mantreṇābhiṣekārthaṃ sahasravārajaptaṃ kalaśaṃ kārayet tanmadhye pañcaratnaṃ nidhāya śvetavastreṇa veṣṭayet nānāphalasusaṃcūrṇaṃ nānāratnopaśobhitaṃ taddvārakagṛhavāsaṃ kalaśaṃ dhṛtvā rātrau striyā saha śmaśāne vanaspatau vā ekavṛkṣe vā sarittaṭe samudragāminyāṃ nadyāṃ vā catuṣpathe vā gacchet | [UḍḍT, 13 1.5]
tataś ca kalaśaṃ nītvā strī vandhyā vā mṛtavatsā vā durbhagā vā kākavandhyā vā bhaṅgā sarvajanapriyā bhavati pīḍitā udvartayet | [UḍḍT, 13 1.6]
priyaṅguḥ kuṅkumaṃ gorocanā nāgakesaro dūrvā haridre dve siddhārthakadvayaṃ vacā punarnavāpāmārgo 'rkaś citrakaṃ śālmalī lakṣmaṇā tālamūlī śatāvarī vandhyā karkaṭī balā kṣīriṇī mṛgapippalī tathā cirāṇi supattrāṇy uśīraṃ ghṛtaṃ madhu tathā palāśapuṣpapattrāṇi ambarabilvapattrāṇy aśvagandhādīni sugandhadravyāṇi sarvāṇi sarve sādhyaviśeṣataḥ anyad udvartayed gātraṃ śirolepano yaḥ punaḥ kalaśaṃ prakṣipya snāpayet labhate striyaṃ sadā udvartanavastraṃ tyaktvā paravastraparidhānaṃ kuryāt | [UḍḍT, 13 1.7]
bhadrāsane vyavasthitā [... au4 Zeichenjh] kuryād vāri niḥkṣipya kumbhasthitaṃ yā strīṇāṃ madhye samākarṣayati yantraṃ tatas tāṃ sammukhastriyam arcayet | [UḍḍT, 13 1.8]
vastrālaṃkārasindūrasugandhikusumādibhiḥ | [UḍḍT, 13 1.9]
gṛhārcāṃ kārayed devaṃ śivaṃ devyā sahārcayet | [UḍḍT, 13 1.10]
dakṣiṇāṃ sa pumān dadyāt śvetāṃ gāṃ vatsasaṃyutām | [UḍḍT, 13 2.1]
atha snānaphalaṃ vakṣye yathoktaṃ tripurāriṇā | [UḍḍT, 13 2.2]
putrārthī labhate putraṃ dhanārthī labhate dhanam | [UḍḍT, 13 3.1]
śāntyarthī śāntim āpnoti durbhagā subhagā bhavet | [UḍḍT, 13 3.2]
bhraṣṭarājyas tathā rājā rājyaṃ prāpnoti niścitam | [UḍḍT, 13 4.1]
abhāryo labhate bhāryāṃ sukhārthī sukham āpnuyāt | [UḍḍT, 13 4.2]
iti strīpuruṣayoḥ snānaphalam | [UḍḍT, 13 5]
huṃ amukaṃ huṃ phaṭ svāhā | [UḍḍT, 13 6.1]
śmaśāne gatvā ulūkakapotakāñjīrāṇām atisatvaraṃ stanyaṃ gṛhītvā japet saptāhena | [UḍḍT, 13 6.2]
huṃ amukaṃ phaṭ phaṭ svāhā anena mantreṇa bhānuvṛkṣasamīpe sthitvāyutaikaṃ japet tataḥ kaṭutailena daśāṃśena havanaṃ kuryāt nipātīkaraṇaṃ bhavati | [UḍḍT, 13 7]
oṃ oṃ oṃ iti mantraṃ pūrvam ayutaṃ japtvānāvṛṣṭikāle japen mahāvṛṣṭir bhavati | [UḍḍT, 13 8.1]
oṃ hrīṃ varade svāhā | [UḍḍT, 13 8.2]
imaṃ mantraṃ pūrvam ayutaṃ japtvā taddaśāṃśaṃ palāśasamidbhir havanaṃ kuryāt ghṛtaṃ hunet tataḥ sārvakālikaṃ phalaṃ labhet | [UḍḍT, 13 8.3]
huṃ huṃ huṃ naṃ naṃ naṃ amukaṃ huṃ phaṭ svāhā | [UḍḍT, 13 8.4]
imaṃ mantraṃ pūrvam ayutaṃ japtvā khādirasamidho rudhireṇa liptvā taddaśāṃśaṃ hunet yasya nāmnā sa sahasraikena mahendrajvareṇa gṛhyate ayutahavanena nipātanaṃ tathānenaiva mantreṇāpāmārgasamidho hunet ayutasaṃkhyakāḥ trimadhuyutāḥ tato vibhīṣaṇādayo rākṣasā varadā bhavanti | [UḍḍT, 13 8.5]
oṃ hūṃ vāṃ vīṃ vūṃ vaiṃ vauṃ vaṃ vaḥ oṃ huṃ phaṭ svāhā | [UḍḍT, 13 9.1]
ayaṃ jvaragrahaṇamantraḥ | [UḍḍT, 13 9.2]
oṃ aiṃ kṣili kili phaṭ svāhā | [UḍḍT, 13 10.1]
anena mantreṇa trimadhuyuktam uḍumbaraṃ pūrvam ayutaṃ japtvā sahasraikaṃ homayed anāvṛṣṭikāle mahāvṛṣṭiṃ karoti | [UḍḍT, 13 10.2]
oṃ drāṃ drīṃ drūṃ draiṃ drauṃ haḥ oṃ svāhā | [UḍḍT, 13 10.3]
imaṃ mantraṃ pūrvam ayutaṃ japtvā trimadhuyutā bilvasamidho hunet tataḥ samastajanapadāḥ kiṃkarā bhavanti | [UḍḍT, 13 10.4]
oṃ drīṃ oṃ drīṃ huṃ oṃ svāhā | [UḍḍT, 13 11.1]
imaṃ mantraṃ pūrvam ayutaṃ japtvā taddaśāṃśaṃ darbhasamidho ghṛtakṣīrayutā huned ayutahomataḥ sarvarogapraśāntir bhavati | [UḍḍT, 13 11.2]
oṃ klīṃ amukīṃ khe khe svāhā | [UḍḍT, 13 11.3]
imaṃ mantraṃ pūrvam ayutaṃ tu juhuyāt taddaśāṃśaṃ nyagrodhasamidho madhuyuktā hunet sahasramātrahomena mahārājapatnī vaśagā bhavati anyalokastrīṇāṃ tu kā kathā | [UḍḍT, 13 11.4]
oṃ drīṃ gomukhi gomukhi sahasrasutālā bhīmabhogapiśitabhūmau āgacchatu svāhā | [UḍḍT, 13 12]
anena mantreṇa raktakaravīraṃ kṣaudreṇa saṃyuktaṃ hunet vaśakāmo lavaṇaṃ hunet striyam ākarṣayati pūrvasaṃyuktaṃ premakāmaḥ sindūraṃ hunet purakṣobho bhavati tuṣakaraṭaṃ huned abhicārakarma bhavati mahāmāṃsaṃ ghṛtasaṃyuktaṃ hunet mahādhanapatir bhavet | [UḍḍT, 13 13]
oṃ namo bhagavate rudrāya uḍḍāmareśvarāya huṃ phaṭ svāhā | [UḍḍT, 13 14.1]
anena mantreṇa śrīphalasaṃyuktaṃ ghṛtaṃ hunet śatahomena prajñā bhavati sahasreṇa golābho bhavati lakṣeṇa grāmasahasralābho bhavati sapādalakṣeṇa bhraṣṭarājyaṃ rājā prāpnoti | [UḍḍT, 13 14.2]
oṃ aiṃ drīṃ huṃ phaṭ svāhā | [UḍḍT, 13 15.1]
anena mantreṇa kākamāṃsaṃ kukkuṭabījaṃ kaṭutailena hunet sahasraikena drīṃkārāntaṃ nāma saṃjapya yasya nāmnā japet sa conmatto bhavati sahasraikena taṇḍulahomena sustho bhavati | [UḍḍT, 13 15.2]
oṃ aiṃ śrīṃ kṣaṃ klīṃ svāhā | [UḍḍT, 13 16.1]
anena mantreṇa japaḥ kāryaḥ saptavārajaptena dehaśuddhir bhavati śatajaptena sarvatīrthasnānaphalaṃ bhavati sahasreṇa dhīvṛddhiḥ ayutena sahasragranthakartā mahān kavir bhavati ekalakṣeṇa śrutidharo bhavati dvilakṣeṇa samastaśāstrajño bhavati trilakṣeṇātītānāgatavartamānajño bhavati caturlakṣeṇa grahapatir bhavati pañcalakṣeṇa vedavedāntapurāṇasmṛtiviśeṣajño bhavati ṣaḍlakṣair vajratantur bhavati saptalakṣair nadīṃ śoṣayati hariharabrahmādiṣu sakhyaṃ bhavati nocet vajroktena vidhinā japet tadā saṃskṛto 'yaṃ darśakena vā maharṣiṇā śatena samo bhavati sahasreṇa saṃtāparahito bhavati punar apy ayutena purakṣobhako bhavati ṣaḍguṇena trailokyaṃ kṣobhayati tṛtīyena saptapātālaṃ kṣobhayati caturthena svargaṃ kṣobhayati pañcamenordhvagān saptalokān kṣobhayati ṣaḍguṇena trailokyaṃ kṣobhayati saptamena dvipadacatuṣpadādiprāṇimātraṃ kṣobhayati aṣṭamena sthāvarajaṅgamam ākarṣayati navamena svayam eva sarvalokeṣu nāradavad anāvṛtagatir bhavati daśalakṣeṇa kartum akartum anyathā kartuṃ kṣamo bhavati | [UḍḍT, 13 16.2]
punar apy amṛtakṣepaṇavidhinā japet sakṛd api naraḥ śvetakaravīrakusumatrimadhuyuktām āhutiṃ dadyāt sarvajanapriyo bhavati aśokapuṣpāṇi saghṛtaṃ hunet śokarahito bhavati bhraṣṭarājyaprāptikāmaḥ śrīphalahomaṃ kuryāt bhraṣṭarājyaṃ prāpnoti ājyayuktapadmapuṣpāṇi athavā kumudinīpuṣpāṇi homayet | [UḍḍT, 13 16.3]
nipātakāmaḥ kaṭutailayuktaṃ mayūramāṃsaṃ hunet kūṭena maraṇaṃ bhavati | [UḍḍT, 13 16.4]
pūgīphalaṃ kaṭutailaṃ lohacūrṇaṃ ca hunet samastadehe visphoṭakā bhavanti | [UḍḍT, 13 16.5]
kṣīripattrabilvapattrahomena śāntir bhavati | [UḍḍT, 13 16.6]
tilasamidhaḥ sakaṭutailā hunet tena vidveṣaṇaṃ bhavati | [UḍḍT, 13 16.7]
dhattūracūrṇe sāsthicūrṇe sakaṭutailalohacūrṇe ca hute śīghraṃ śatrunāśo bhavati | [UḍḍT, 13 16.8]
mahāmāṃsaṃ saghṛtaṃ hunet mano'bhīṣṭaṃ sarvaṃ bhavati | [UḍḍT, 13 16.9]
{UḍḍT, 14}
klīṃ kāmāture kāmamekhale viṣayiṇi vararati bhagavati amukaṃ me vaśaṃ kuru vaśaṃ kuru klīṃ namaḥ svāhā | [UḍḍT, 14 1.1]
anena mantreṇa bhojanakāle saptagrāsān saptavārābhimantritān bhuñjīta | [UḍḍT, 14 1.2]
saptame divase strī vā puruṣo vā vaśībhavati svaṃ ca dadāti | [UḍḍT, 14 1.3]
oṃ huṃ svāhā | [UḍḍT, 14 1.4]
imaṃ mantraṃ trisaṃdhyaṃ japet śatrunāśo bhavati | [UḍḍT, 14 1.5]
klīṃ kāli kāli mahākāli kole kinyā svāhā | [UḍḍT, 14 1.6]
imaṃ mantraṃ pūrvam ayutaṃ japtvā saṃdhyākāle sahasraikaṃ homayet tataḥ kaṅkālī varadā bhavati suvarṇacatuṣṭayaṃ pratyahaṃ dadāti | [UḍḍT, 14 1.7]
oṃ drīṃ drīṃ draṃ draiṃ drauṃ draḥ huṃ namaḥ svāhā | [UḍḍT, 14 2.1]
anena mantreṇa pūrvam evāyutaṃ japtvā kevalam ājyaṃ hunet asmād ākarṣaṇaṃ bhavati | [UḍḍT, 14 2.2]
oṃ drauṃ drauṃ hīṃ hīṃ huṃ namaḥ svāhā | [UḍḍT, 14 3.1]
anena mantreṇa pūrvavidhinā japtvārdhamāsād ākarṣaṇaṃ bhavati | [UḍḍT, 14 3.2]
oṃ haṃ oṃ hūṃ hūṃ hīṃ svāhā | [UḍḍT, 14 4.1]
iti pūrvakhaṅgabhedaḥ | [UḍḍT, 14 4.2]
sarvasaṃjīvanīmantraḥ oṃ huṃ drīṃ draṃ drauṃ draḥ huṃ huṃ | [UḍḍT, 14 5.1]
anena mantreṇa sarvajvaranāśanaṃ bhavati | [UḍḍT, 14 5.2]
dīṃ haṃ sini svāhā | [UḍḍT, 14 6.1]
anena mantreṇa sarvajanavaśīkaraṇam | [UḍḍT, 14 6.2]
oṃ hīṃ namaḥ hīṃ phaṭ svāhā | [UḍḍT, 14 7.1]
imaṃ mantraṃ sādhyanāmnāyutaṃ japet śavāsanasthito hṛdayaṃ na prakāśayet [... au4 Zeichenjh] amukīṃ tāṃ [... au4 Zeichenjh] saṃgṛhya guṭikāṃ kṛtvā mukhe prakṣipya vidyādharatvaṃ bhavati | [UḍḍT, 14 7.2]
oṃ hīṃ huṃ namaḥ | [UḍḍT, 14 8.1]
imaṃ mantraṃ pūrvavidhinā japet pādukāsiddhir bhavati | [UḍḍT, 14 8.2]
oṃ kṣaṃ kṣaṃ hrīṃ huṃ phaṭ svāhā | [UḍḍT, 14 9.1]
imaṃ mantraṃ pūrvakrameṇa japed vetālasiddhir bhavati | [UḍḍT, 14 9.2]
oṃ hrīṃ svāhā | [UḍḍT, 14 10.1]
anena mantreṇa narakapālaṃ gṛhītvā tasmin naratailaṃ dattvā tasmin vāyasacakṣuḥsaṃvardhinīṃ vartikāṃ prajvālayet kṛṣṇapakṣāmāvāsyāyāṃ śanivāre andhakūpe śmaśāne vā śūnyāyatane vā kajjalaṃ pātayitavyaṃ tāvat kālaṃ pūrvoktaṃ mantraṃ japet yāvatā kālena vartiśeṣaṃ prajvalati avasāne prabhūtabalidānaṃ kartavyaṃ tatra balistambham ādāya tena siddhāñjanenāñjitanayanaḥ surāsurair api na dṛśyate 'nyalokasya kā kathā | [UḍḍT, 14 10.2]
oṃ hraṃ hrīṃ hūṃ hraiṃ hrauṃ hraḥ hrīṃ hrīṃ iti śaṅkhinīvidyā | [UḍḍT, 14 11.1]
oṃ hīṃ huṃ iti puṣpāñjalivedhaḥ | [UḍḍT, 14 11.2]
huṃ huṃ iti huṃkāravedhaḥ | [UḍḍT, 14 11.3]
oṃ hrīṃ huṃ ity ālayavedhaḥ | [UḍḍT, 14 11.4]
hrāṃ śivāvedhamantraḥ | [UḍḍT, 14 11.5]
hrīṃ iti bhramarāvartasaṃghaṭṭavedhaḥ | [UḍḍT, 14 11.6]
oṃ drīṃ huṃ chaḥ chaḥ svāhā | [UḍḍT, 14 11.7]
lohatriśūlaṃ kṛtvā rudhireṇa viṣaṃ piṣṭvā tena triśūlaṃ liptvāyutenābhimantritaṃ kṛtvā yasya nāmnā bhūmau nikhanet tasya śīghraṃ mṛtyur bhavati | [UḍḍT, 14 11.8]
oṃ hrīṃkāri hūṃkāri kapāli samāvedhaṃ bandhuṃ napuṃsakaṃ mahāśaye abhayaṃkari amarākhyaṃ kuru kuru jvaraṃ hana hana ākrośāt kolāhalaṃ parāṃ śaktyākarṣiṇīṃ sarvaśaktiprasaṅginīṃ śāntike huṃ phaṭ svāhā | [UḍḍT, 14 12.1]
imāṃ mahāvidyāṃ śatruvaśaṃkarīṃ manasā smaret sa sarvatra nirbhayo bhavati | [UḍḍT, 14 12.2]
oṃ oṃ oṃ haṃ haṃ haṃ haṃ sāṃ sāṃ sāṃ sāṃ imaṃ mantraṃ japitvā sthāvarajaṅgamaviṣanāśanaṃ bhavati | [UḍḍT, 14 13]
oṃ asthi yaṃsthi vidrānidrā saṃnividyā rā ṭaṃ ṭīṃ drīṃ samāsaṃ maṭaṃṭīṃ chaṃ chaṃ | [UḍḍT, 14 14.1]
anena mantreṇa kākapakṣaṃ sahasraikaṃ hunet yasya nāmnā tam uccāṭayati | [UḍḍT, 14 14.2]
strīṃ haṃ anena mantreṇāyute japte sati kavitvavidyā bhavati strīmaṇiśakunavidyāṃ hi saṃjapet jhaṭiti kavitvaṃ karoti | [UḍḍT, 14 15]
haṃ aiṃ haṃ haṃ aiṃ vada vada vāgvādini svāhā | [UḍḍT, 14 16.1]
imaṃ mantraṃ saptavāraṃ japtvādhikādhikaṃ kavitvaṃ ca karoti | [UḍḍT, 14 16.2]
oṃ haṃ chaṃ chaṃ chaṃ aiṃ namaḥ svāhā | [UḍḍT, 14 17.1]
sahasrajapādadhikādhikaṃ kavitvado 'yaṃ mantraḥ | [UḍḍT, 14 17.2]
oṃ kaṃ khaṃ gaṃ ghaṃ caṃ chaṃ chaṃ avilambaṃ vaktuḥ stambhayati vācam ālokanāt | [UḍḍT, 14 17.3]
huṃ huṃ huṃ huṃ khaṃ khaṃ khaṃ khaṃ chaṃ chaṃ vācāṃ stambhinī vāyusaṃjīvanī vidyā | [UḍḍT, 14 17.4]
drīṃ ālokavedhaḥ parokṣavedhaḥ | [UḍḍT, 14 17.5]
hrīṃ sarvavedhanamantraḥ | [UḍḍT, 14 17.6]
draṃ drauṃ drauṃ drauṃ draṃ amukaṃ bheji bheji hrīṃ chaṃ chaṃ chaṃ iti visphoṭakasaṃjīvinī avalokanāt kāryasiddhikarī | [UḍḍT, 14 17.7]
oṃ drāṃ drīṃ pūrvarākṣasān nāśaya sarvāṇi bhañjaya saṃtuṣṭā mohaya mahāsvane huṃ huṃ phaṭ svāhā iti sarvabhūtamāraṇamantraḥ | [UḍḍT, 14 18.1]
oṃ hrīṃ saḥ drāṃ chaḥ chaḥ chaḥ dūrvākṣīrahomena sarvaśāntikarī vidyā | [UḍḍT, 14 18.2]
huṃ pañcāṇḍaṃ cāṇḍaṃ drīṃ phaṭ svāhā anena mantreṇa manuṣyāsthikīlakaṃ saptāṅgulaṃ sahasradhābhimantritaṃ yasya gehe nikhanet tasya kūṭam utsādinaṃ bhavati uddhṛte sati punaḥ svāsthyaṃ bhavati | [UḍḍT, 14 19.1]
huṃ kṣaṃ amukaṃ phaṭ svāhā anena mantreṇa pecakapakṣimāṃsaṃ kaṭutailena saṃyutaṃ homayet sahasrahomena śatruṃ nipātayati | [UḍḍT, 14 19.2]
oṃ śrīṃ śrīṃ hrīṃ hrīṃ dhuṃ dhuṃ haṃ haḥ svāhā | [UḍḍT, 14 20.1]
iyaṃ hi trailokyavijayānamnī vidyā | [UḍḍT, 14 20.2]
manasā smaret sarvakāmaprado 'yaṃ mantraḥ | [UḍḍT, 14 20.3]
oṃ aiṃ hrīṃ śrīṃ klīṃ viśvarūpiṇi piśācini bhūtabhaviṣyādikaṃ vada vada me karṇe kathaya kathaya huṃ phaṭ svāhā | [UḍḍT, 14 21.1]
imaṃ mantraṃ śuklapratipadam ārabhya pūrṇimāparyantaṃ sahasraikaṃ trisaṃdhyaṃ japet pratyahaṃ pūtaṃ jalaṃ saghṛtaṃ bhaktapiṇḍaṃ harmyopari rātrau dadyāt trailokye yādṛśī tādṛśī vārttā sādhakasya karṇe bhūtabhaviṣyādikaṃ ca kathayati | [UḍḍT, 14 21.2]
oṃ raṃ rāṃ saṃ sāṃ laṃ lāṃ haṃ haḥ saṃ saḥ khaṃ khaḥ taṃ taḥ dhaṃ saṃ sphuṃ sphaḥ hrīṃ huṃ huṃ huṃ kṣīṃ kṣīṃ kṣauṃ sauṃ saḥ chaṃ chaḥ dhaṃ saḥ sphuṃ sphaḥ hrīṃ huṃ huṃ huṃ kṣīṃ kṣīṃ kṣauṃ saṃ phaṃ phaḥ huṃ phaṭ svāhā | [UḍḍT, 14 22.1]
ayaṃ samastaviṣanāśanamantraḥ | [UḍḍT, 14 22.2]
sacarācare oṃ sacarācare oṃ huṃ huṃ haṃ haṃ haṃ haṃ haṃ haṃ haṃ haṃ haṃ haṃ kṣakṣakṣaḥ hasaḥ oṃ saṃ huṃ hrīṃ sarveśa viṣṇubalena śaṃkaradarpeṇa vāyuvegena ravitejasā candrakāntyā vairaṃ bāṇaśūrpaṇaṃ sarvaṃ viṣaharaṃ vada sarvarakṣāṃsi hi nāśaya 2 bhañjaya 2 sarvaduṣṭān mohaya 2 deva huṃ phaṭ svāhā huṃ phaṭ svāhā | [UḍḍT, 14 22.3]
imaṃ mantram aṣṭottarasahasraṃ śataṃ vā japtvā saptame divase siddhiḥ samākarṣaṇaṃ bhavati | [UḍḍT, 14 22.4]
oṃ hrīṃ amukaṃ chaḥ chaḥ anena mantreṇa mānuṣyāsthimayaṃ kīlakam ekādaśāṅgulaṃ sahasreṇābhimantritaṃ yasya gṛhe nikhanet tasya kūṭaṃ cotsādanaṃ bhavati uddhṛte punaḥ svāsthyaṃ bhavati | [UḍḍT, 14 23]
oṃ hrīṃ kāla kaṅkāla mahākāla karālavadana amukaṃ gṛhṇa triśūlena bhinddhi 2 khaḍgena chinddhi 2 huṃ phaṭ chaḥ chaḥ svāhā | [UḍḍT, 14 24.1]
anena mantreṇa vibhītakakāṣṭhakīlakam ekaviṃśatyaṅgulaṃ sahasreṇābhimantritaṃ yasya gṛhadvāre nikhanyate tasya sadyo dehanipātanaṃ bhavati | [UḍḍT, 14 24.2]
oṃ hrīṃ klīṃ śrīṃ huṃ amukaṃ chaḥ chaḥ | [UḍḍT, 14 25.1]
anena mantreṇa siddhikāṣṭhamayaṃ kīlakaṃ navāṅgulaṃ sahasreṇābhimantritaṃ yasya gṛhe nikhanyate sa vaśyo bhavati | [UḍḍT, 14 25.2]
oṃ hrīṃ śrīṃ klīṃ mātaṃgini aiṃ hrīṃ śrīṃ klīṃ svāhā | [UḍḍT, 14 25.3]
anena mantreṇa rājikāṃ lavaṇaghṛtamiśritāṃ yasya nāmnā saha homayet tāṃ striyaṃ puruṣaṃ vā vaśayaty ākarṣaṇaṃ ca karoti | [UḍḍT, 14 25.4]
oṃ hrīṃ hūṃ chaḥ chaḥ | [UḍḍT, 14 26.1]
anena mantreṇa vāḍavakāṣṭhamayaṃ kīlakaṃ trayodaśāṅgulaṃ sahasreṇābhimantritaṃ yasya gṛhe nikhanet sa cakṣurbhyām andho bhavati | [UḍḍT, 14 26.2]
oṃ chaḥ oṃ chaḥ chaḥ | [UḍḍT, 14 27.1]
anena mantreṇa bilvakāṣṭhasya kīlakaṃ daśāṅgulaṃ sahasreṇābhimantritaṃ yasya gṛhe nikhanet saparivārasya tasya pretatvaṃ bhavati | [UḍḍT, 14 27.2]
oṃ hrīṃ amukīṃ me prayaccha svāhā | [UḍḍT, 14 28.1]
anena mantreṇa pāṭalākāṣṭhamayaṃ pañcāṅgulaṃ kīlakaṃ sahasreṇābhimantritaṃ yasya nāmnā devatāyatane nikhanet sa śīghraṃ kanyāṃ labhate | [UḍḍT, 14 28.2]
{UḍḍT, 15}
ṣaṭkoṇaṃ yantraṃ likhitvā tatra ṣaṭkoṇe oṃ kurukulle svāhā iti mantraṃ pūrvakoṇe likhet | [UḍḍT, 15 1.1]
kuru ity akṣaradvayam aparakoṇe likhet | [UḍḍT, 15 1.2]
akṣaraikaṃ pūrvāvartakrameṇa lekhitavyam | [UḍḍT, 15 1.3]
tato bhūrjapattre imaṃ mantraṃ likhitvā gṛhadvāre dehalyā ekadeśe dhṛte sati gṛhasarpam uccāṭayati vivaradvāri dhṛte vivarastho naśyaty eva | [UḍḍT, 15 1.4]
raktakaravīrapuṣpam āmrapattrabhasmanā liptaṃ tatkṣaṇād eva śubhraṃ bhavati tathā gandhakadhūpenāpi bhāvitena śuktir bhavati | [UḍḍT, 15 2.1]
loke hayamāra ityākhyasya raktakaravīrasya puṣpaṃ tūlavartikāgandhakena saha saṃyojya tatkṣaṇād eva jvalati | [UḍḍT, 15 2.2]
tathā ṭaṅkanaharidrābhyāṃ kṛte lepe kuṅkumakāntir bhavati | [UḍḍT, 15 2.3]
purāṇaśuṣkagomayaṃ yadā jale pātayet tadā bhīmoṣmaṇā tasmād budbudam utpadyate | [UḍḍT, 15 3.1]
evaṃ gauraṃ tu bhūmyupari bhūtalaṃ spṛṣṭvā raktakaravīravṛkṣo jāyate iti | [UḍḍT, 15 3.2]
rūpake tāmre bhramara iva kumbhe samarpayet kiṃcid anuyogitvena mano'nurāgo bhavati tāmbūlarāgataḥ naśyati haridrārāgo ravikiraṇāt | [UḍḍT, 15 3.3]
oṃ huṃ sati kurur upakṣiśabdataḥ kuralakuṅkumena iti prasiddhiḥ kroñca ity api tasya nāma jihvākrīṃkṛtaṃ vāmakaratalamadhyalagnaparilepaṃ darśayitvā uditaviśvadhārābhasmanā punar api karatalalagnāt pradarśya gatyāścaryamate śiśudugdhabhāvitāt śodhayitvā gavādidugdhaṃ coṣṇaṃ kāṃsyapātre kṛtvā tīkṣṇataraṃ dhṛtvā taṇḍulanikṣepaṇena kṣīraṃ bhavati | [UḍḍT, 15 4]
bhūrjapattrapuṭakaṃ tilatailena dīpayitvā vividhabhakṣyānnaṃ sādhayet yathā lauhabhājane sādhyate | [UḍḍT, 15 5.1]
vārtākarañjikāpalam iti tat sūtreṇa veṣṭayitvā dīpayitvā ca jvālayet tenāvisūtreṇa veṣṭite ca sūtraṃ saṃdahyate vārtākaś ca pacyate | [UḍḍT, 15 5.2]
ādipaṅktau sapta svarān saṃlikhya tadadhaḥpaṅktau kādisaptavargāt saṃlikhya tadadhaḥpaṅktau haridrādikrameṇālekhanīyā tatra svaravarṇayojanena saṃkocanād akṣarakoṣṭhādisaṃsparśanāt saṃjāyate | [UḍḍT, 15 6.1]
bahuṣu madhyeṣu dattasaṃjñākṛtasaṃketaś cauraḥ svadṛṣṭim api saptasaptasvarādau jānāti | [UḍḍT, 15 6.2]
vyāpāramadhye kṣaṇarasikaś cauro jñāyate kṛto bhadradravye | [UḍḍT, 15 6.3]
kutrāpi dhattūrakabījaṃ kṣiptvā tad vā bhakṣati tadā tadguṇādiphalaṃ labhyate asau cauraḥ iti | [UḍḍT, 15 7.1]
svalpacaracaurās tu vastulābhe pradātāraḥ | [UḍḍT, 15 7.2]
kṣīryarkādivṛkṣadugdhena saṃlikhitaṃ cauranāmākṣaraṃ karatale 'pi likhitam anantaraṃ bhūrjapattre kṛtam api mardane sparśayitvā bhakṣituṃ tato dadāti aparilikhitaṃ cauranāma pattrayuktaṃ ca arigṛhagarbhamṛttikākāṇḍakaṃ bhavati | [UḍḍT, 15 7.3]
jale sādhunāma pattrayuktamṛttikā ca jale majjati tataḥ spṛṣṭvā kriyate asau cauraḥ iti | [UḍḍT, 15 7.4]
kṣīritarudugdhalikhitakṣudralekhe aṅgāracūrṇena marditāḥ spaṣṭā bhavanti | [UḍḍT, 15 7.5]
kūṭo 'pi viparītalikhitavarṇa ādarśādau pratikṛtibhāvāpanno varṇavaiparītyāt prativivardhitanyāsaḥ atidṛḍhā masī bhavati | [UḍḍT, 15 7.6]
nimbatālake samatāmrabhājane yāmamātramarditena vidhir astu samabhāgatā yathā āmalakīharītakīvibhītakanimbakhādirāṇām nīrākhyārājakaravīrarasaiḥ samastarasakajjalamuktamardanaprakāreṇa yāmamātreṇa pratyekaṃ yena prakāreṇa masidravyaṃ jāyate | [UḍḍT, 15 8.1]
śirīṣavṛkṣatvakcūrṇaṃ khadiraṃ vinā tāmbūlarāgaṃ janayati | [UḍḍT, 15 8.2]
tiryaka bhūmau nārikelaphalam asthisahitaṃ mukhena karṇikāyām ekena prahāreṇa dvidhā bhavati | [UḍḍT, 15 8.3]
laghukāṣṭhasūkṣmaracitapākāṃ vinā pādaikaṃ vā bhramati | [UḍḍT, 15 8.4]
guñjāphalāsthiliptaṃ stambhitaṃ taduttarapādaṃ prayojya prapadātyantaṃ bhramati tadā pādatale tālakāralagnā uttiṣṭhati | [UḍḍT, 15 8.5]
evaṃ laghukāṣṭhanirmitāsamakaḥ pāpapurahāsārthaṃ dattamukhaveṣṭaṃ kiṃcit yas tena sitavastrādau kaṭyāṃ lagnam upatiṣṭhamānās tiṣṭhati | [UḍḍT, 15 8.6]
evaṃ niviḍāmbarapihitajambādau adhomukhakāṃsyabhājananihitam aṅgāraṃ na dahati vastraṃ dahati cāpi śiśirajalamiśritam api ānataphalacūrṇabhāvitakalaśaḥ tīkṣṇaś ca kāṃsyabhājananihitaṃ guruḍḍanāpy aśaktaṃ na bhavati tadānīṃ tiktaṃ yāti yacchuktaṃ miṣṭam eti kajjalacavikācūrṇābhyāṃ kramasaṃlikhitapustakamadhyakāraṇe 'pi yatheṣṭayā pacyate yathā kaṭāhe ramyatare madhunāgniprajvalite sakuṇḍādau jalapūrṇe adhomukhe ujjvalaṃ svayam eti dhūmābhyāṃ svayam udgirati vartidvaye śaśaviṣṭhāpūrṇagarbhe kamaṭhair adhovartiviṣṭhāyitāpi upari jvalajjvālājvalitavartijvālām api jvalitadhūmam aṅgāratīkṣṇaśikhayā nāḍikādau | [UḍḍT, 15 9.1]
vālivāte 'yaṃ prayogaḥ kāryaḥ | [UḍḍT, 15 9.2]
vāmakarāṅguliparyantaṃ gopitaṃ sūtracihnam apy acihnaṃ ca dṛśyate janasya viṣamasamākṣareṇa vīkṣite kālaḥ asamam api puruṣaṃ jānīyāt | [UḍḍT, 15 9.3]
pañcadāḍime śikhare masiguṇite yaddhi bhavati tāvat guṭike vijānīyāt | [UḍḍT, 15 9.4]
akālavakre sati kālam atha phalacūrṇena militvā bhasmanā saha ghṛtena kākañjikā sahasā bhavati | [UḍḍT, 15 9.5]
agādhasthirajale dhūmacūrṇena likhitacintādi bhītavad bhāṣate na nimajjatīti | [UḍḍT, 15 10.1]
samadaśaghṛtajadhṛtasamāveśārdhaṃ dhṛtamūṣalaṃ tiṣṭhati | [UḍḍT, 15 10.2]
puṣyanakṣatre kuṅkumāvartitena bāṇena dūrastham api lakṣyaṃ bālo 'pi vidhyate | [UḍḍT, 15 11.1]
ṣaṇḍaṃ gomayānāṃ vartidīpakāntyā dagdhaṃ madhye hataśaśarudhiraṃ dṛśyate tatrāpi tailaṃ yat kiṃcid iti | [UḍḍT, 15 11.2]
śvetārkaphale tūlakaṃ sarṣapasamaṃ tailenaikīkṛtavartikadīpajvālāyāṃ gṛhoparivaṃśādidāru sarvaṃ sarpa iva dṛśyate | [UḍḍT, 15 11.3]
bhujagataile sachidrabhāṇḍe bhujaṃgaṃ kṣiptvā acchidrabhāṇḍāntare vyavasthitam agnipātena jalaṃ jvalati | [UḍḍT, 15 11.4]
tadaiva tailaṃ pūrvaprakāreṇa kṛṣṇāṣṭamyāṃ maṇḍūkatailāṅkitena sarvaṃ śātrava sarvaṃ bhavati | [UḍḍT, 15 11.5]
dīpakāntyā dīpayitvā yat kiṃcic ca kukkuṭapakṣicañcvādividagdhanālalakṣitā satī hṛtā lekhā yadāyāti harikapālaṃ dhṛtvā bhavati tadā taj jalapūrṇāṃ ca kalaśaṃ riktakaṃ bhavati tathā maricaśuṇṭhī pippalīcūrṇenobhābhyāṃ vāmacaraṇatalaṃ liptvā tenāhato vṛkṣaḥ kalpavṛkṣaś ca nameruphalaṃ prasūyate | [UḍḍT, 15 11.6]
kṛṣṇā gauḥ prasavakāle tadvat samānavarṇaṃ jarāyur āgatatvena prajāreṇḍalā phalaṃ dṛṣṭvā muṣṭigṛhīte uccais tamasi phalaṃ prāyeṇa kṛtvā pradāsyati tathā kālāyitamudrikā varagostanī syād āpatitā gṛhītā nikṣiptā tu aṣṭau pūrvaphalāni janayati | [UḍḍT, 15 12]
samustāharitālamanaḥśilābhyāṃ navanītādiyogena kāritāñjane mayūrasya viṣṭhayā kṛtvā hastaṃ limpet tatra sthitaṃ dravyaṃ brahmāpi na paśyati | [UḍḍT, 15 12.1]
samukhaṃ phalacūrṇaṃ miśrodvartanakājale kṣiptvā krimisahasratulyaṃ dṛśyate | [UḍḍT, 15 12.2]
hayakālīyakasya śoṣitasya cūrṇaṃ gavaśīrṣakeṇa samudvartanena tātkālikaṃ sūkṣmajale niḥkṣipya sabījaṃ kṛṣir uccalati | [UḍḍT, 15 12.3]
adhaḥpaṭenāśasyāvaśyādi dṛṣṭvā pādāgrasthitaṃ dravyaṃ dṛśyate | [UḍḍT, 15 13.1]
japākusumodvartitāṅgaṃ churikādau kaṇācitaikakīṭakāphalākhyā yantrite rudhiravaj jaḍitaṃ kṣīrivṛkṣatvagavabhāvitā tailāktā vastravartir jalair jvalati | [UḍḍT, 15 13.2]
evaṃ samudratailayuktāpi vartikā jvalati | [UḍḍT, 15 13.3]
droṇakapuṣpādīni kṣudrapuṣpāṇi cūrṇāgre viniṣkṣipya dhattūrabījāni jalasiktāni sajīvavat phalanti | [UḍḍT, 15 13.4]
ikṣuḥ kukkuṭībījacūrṇena sudarśanapattram iva tatkṣaṇāt jāyate | [UḍḍT, 15 13.5]
masṛṇakarpaṭaṃ nirmalakāṃsyabhājane 'rkasammukhaṃ sthāpanena vartulakayogād agnir uttarati | [UḍḍT, 15 13.6]
