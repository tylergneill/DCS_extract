{ŚSDīp, 0}
{ŚSDīp zu ŚdhSaṃh, 1, 3, 1.2}
idānīṃ doṣāṇāṃ nijasvarūpaceṣṭām āha | [ŚSDīp zu ŚdhSaṃh, 1, 3, 1.2 1]
{ŚSDīp zu ŚdhSaṃh, 1, 3, 1.2}
karasyeti | [ŚSDīp zu ŚdhSaṃh, 1, 3, 1.2 1]
jīvasākṣiṇī yā dhamanī sa karasyāṅguṣṭhe'stīti kriyāpadaṃ yojyaṃ tacceṣṭayā kṛtvā kāyasya śarīrasya sukhaṃ duḥkhaṃ ca jñeyaṃ paṇḍitairiti śeṣaḥ dhamanīti | [ŚSDīp zu ŚdhSaṃh, 1, 3, 1.2 2]
śabdavāhinī nāḍī dhamanī jīvanaṃ tanau ityato dhamanī jīvasākṣiṇīti prāṇavāyoḥ sākṣibhūtā ata eva kutracij jīvanāḍīti kathitā | [ŚSDīp zu ŚdhSaṃh, 1, 3, 1.2 3]
tathāhi | [ŚSDīp zu ŚdhSaṃh, 1, 3, 1.2 4.1]
pradarśayeddoṣanijasvarūpaṃ vyastaṃ samastaṃ yugalīkṛtaśca | [ŚSDīp zu ŚdhSaṃh, 1, 3, 1.2 4.2]
mūkasya mugdhasya vimohitasya dīpaḥ padārthāniva jīvanāḍī | [ŚSDīp zu ŚdhSaṃh, 1, 3, 1.2 4.3]
iti | [ŚSDīp zu ŚdhSaṃh, 1, 3, 1.2 4.4]
lakṣaṇamapi ca | [ŚSDīp zu ŚdhSaṃh, 1, 3, 1.2 5.1]
asthnaḥ prakoṣṭhabāhyasya madhyamānāmikāśritā | [ŚSDīp zu ŚdhSaṃh, 1, 3, 1.2 5.2]
jīvanāḍīti sā proktā nandinī tattvavedanā | [ŚSDīp zu ŚdhSaṃh, 1, 3, 1.2 5.3]
iti | [ŚSDīp zu ŚdhSaṃh, 1, 3, 1.2 5.4]
tacceṣṭayā duḥkhamiti doṣādivaiṣamyadharmaḥ | [ŚSDīp zu ŚdhSaṃh, 1, 3, 1.2 6]
yato rogastu doṣavaiṣamyam ityādivacanāt | [ŚSDīp zu ŚdhSaṃh, 1, 3, 1.2 7]
paṇḍitairiti pravīṇaiḥ nāḍīgrahaṇasya samayaviśeṣajñairityarthaḥ | [ŚSDīp zu ŚdhSaṃh, 1, 3, 1.2 8]
yataḥ | [ŚSDīp zu ŚdhSaṃh, 1, 3, 1.2 9.1]
sadyaḥsnātasya bhuktasya kṣuttṛṣṇātapaśīlinaḥ | [ŚSDīp zu ŚdhSaṃh, 1, 3, 1.2 9.2]
vyāyāmaśrāntadehasya samyaṅ nāḍī na budhyate | [ŚSDīp zu ŚdhSaṃh, 1, 3, 1.2 9.3]
iti | [ŚSDīp zu ŚdhSaṃh, 1, 3, 1.2 9.4]
{ŚSDīp zu ŚdhSaṃh, 1, 3, 3.1}
atha sannipātasaṃsargayor nāḍīceṣṭām āha | [ŚSDīp zu ŚdhSaṃh, 1, 3, 3.1 1]
{ŚSDīp zu ŚdhSaṃh, 1, 3, 3.1}
nāḍīti | [ŚSDīp zu ŚdhSaṃh, 1, 3, 3.1 1]
marutkope vātaprakope jalaukāsarpayor gatiṃ gamanaṃ dhatte nāḍīti śeṣaḥ | [ŚSDīp zu ŚdhSaṃh, 1, 3, 3.1 2]
jalaukāsarpayostiryaggatirityabhiprāyaḥ tadvad atrāpi | [ŚSDīp zu ŚdhSaṃh, 1, 3, 3.1 3]
pittaprakopatastu kuliṅgādīnāṃ gatiṃ dhatte kuliṅgo gṛhacaṭakaḥ | [ŚSDīp zu ŚdhSaṃh, 1, 3, 3.1 4]
kākamaṇḍūkau prasiddhau eteṣām utplavanagatir ityarthaḥ | [ŚSDīp zu ŚdhSaṃh, 1, 3, 3.1 5]
eke kuliṅgasthāne kalāpīti paṭhanti vyākhyānayanti ca | [ŚSDīp zu ŚdhSaṃh, 1, 3, 3.1 6]
kalāpī mayūraḥ | [ŚSDīp zu ŚdhSaṃh, 1, 3, 3.1 7]
śleṣmaprakopāt haṃsapārāvatagatiṃ dhatte | [ŚSDīp zu ŚdhSaṃh, 1, 3, 3.1 8]
atrāpi nāḍīti sambadhyate | [ŚSDīp zu ŚdhSaṃh, 1, 3, 3.1 9]
etena mandagativāhinī bhavatītyabhiprāyaḥ | [ŚSDīp zu ŚdhSaṃh, 1, 3, 3.1 10]
yato haṃsapārāvatayorapi mandagatiḥ syāt | [ŚSDīp zu ŚdhSaṃh, 1, 3, 3.1 11]
{ŚSDīp zu ŚdhSaṃh, 1, 3, 3.2}
lāveti | [ŚSDīp zu ŚdhSaṃh, 1, 3, 3.2 1]
sannipātatastridoṣakopāt lāvādīnāṃ gamanaṃ nāḍī dhatte iti pūrvād anuvartate | [ŚSDīp zu ŚdhSaṃh, 1, 3, 3.2 2]
lāvatittirau prasiddhau vartīti vartikāśabdavācyā | [ŚSDīp zu ŚdhSaṃh, 1, 3, 3.2 3]
gaḍūrukābhidhānetyanye | [ŚSDīp zu ŚdhSaṃh, 1, 3, 3.2 4]
eteṣāṃ sottālā gatiḥ sūcyate | [ŚSDīp zu ŚdhSaṃh, 1, 3, 3.2 5]
{ŚSDīp zu ŚdhSaṃh, 1, 3, 4.2}
dvidoṣakopādapi nāḍī kadācinmandagāminī kadācidvegavāhinīti | [ŚSDīp zu ŚdhSaṃh, 1, 3, 4.2 1]
{ŚSDīp zu ŚdhSaṃh, 1, 3, 4.2}
idānīmasādhyāyā lakṣaṇamāha | [ŚSDīp zu ŚdhSaṃh, 1, 3, 4.2 1]
{ŚSDīp zu ŚdhSaṃh, 1, 3, 5.2}
hantīti | [ŚSDīp zu ŚdhSaṃh, 1, 3, 5.2 1]
sthānavicyutā svasthānāccalitā nāḍīti śeṣaḥ | [ŚSDīp zu ŚdhSaṃh, 1, 3, 5.2 2]
hantīti āturamiti śeṣaḥ | [ŚSDīp zu ŚdhSaṃh, 1, 3, 5.2 3]
yā sthitvā sthitvā calati gacchati sāpi prāṇanāśinī jñeyā | [ŚSDīp zu ŚdhSaṃh, 1, 3, 5.2 4]
etena kadācidvahati kadācin na vahatītyabhiprāyaḥ | [ŚSDīp zu ŚdhSaṃh, 1, 3, 5.2 5]
atikṣīṇā ceti bisatantuvat atiśītā ceti himasparśavat | [ŚSDīp zu ŚdhSaṃh, 1, 3, 5.2 6]
asaṃśayaṃ niścayena jīvitaṃ prāṇān hanti nāḍīti śeṣaḥ | [ŚSDīp zu ŚdhSaṃh, 1, 3, 5.2 7]
cakārāt kuṭilā cordhvādhogamanaśīlāpi prāṇanāśinī boddhavyā | [ŚSDīp zu ŚdhSaṃh, 1, 3, 5.2 8]
tathā coktam | [ŚSDīp zu ŚdhSaṃh, 1, 3, 5.2 9.1]
nāḍī madhyavahāṅguṣṭhamūle yātyarthamuccalet | [ŚSDīp zu ŚdhSaṃh, 1, 3, 5.2 9.2]
śanairūrdhvārdhagamanā kuṭilā hanti mānavam | [ŚSDīp zu ŚdhSaṃh, 1, 3, 5.2 9.3]
iti | [ŚSDīp zu ŚdhSaṃh, 1, 3, 5.2 9.4]
{ŚSDīp zu ŚdhSaṃh, 1, 3, 5.2}
atha jvarādīnāṃ dhamanīlakṣaṇamāha | [ŚSDīp zu ŚdhSaṃh, 1, 3, 5.2 1]
{ŚSDīp zu ŚdhSaṃh, 1, 3, 9.1}
jvarakopeṇeti | [ŚSDīp zu ŚdhSaṃh, 1, 3, 9.1 1]
jvarakopeṇa sāmānyajvarasya prakopeṇa kṛtvā dhamanī nāḍī soṣṇā uṣṇayuktā bhavet | [ŚSDīp zu ŚdhSaṃh, 1, 3, 9.1 2]
jvarasyoṣṇātmakatvānna kevalaṃ soṣṇā vegavatī bhavet | [ŚSDīp zu ŚdhSaṃh, 1, 3, 9.1 3]
jvarasya dehendriyamanaḥsaṃtāpitatvāt | [ŚSDīp zu ŚdhSaṃh, 1, 3, 9.1 4]
kāmakrodhādapi vegavahā vegayuktā anauṣṇyena jvaravadbhinnā | [ŚSDīp zu ŚdhSaṃh, 1, 3, 9.1 5]
kāmo'bhimatakāminyādyaprāptiḥ krodho hiṃsātmakādirūpaḥ cintābhayapluteti cintābhayayuktā nāḍī kṣīṇā susūkṣmā jñeyā | [ŚSDīp zu ŚdhSaṃh, 1, 3, 9.1 6]
cintācittodvegarūpā bhayaṃ śatruprabhṛtīnām | [ŚSDīp zu ŚdhSaṃh, 1, 3, 9.1 7]
eke cintābhayaśramād iti paṭhanti | [ŚSDīp zu ŚdhSaṃh, 1, 3, 9.1 8]
cintābhayaśramānnāḍī kṣīṇā susūkṣmā jñeyā | [ŚSDīp zu ŚdhSaṃh, 1, 3, 9.1 9]
cintā mānasodvegarūpā jñeyā | [ŚSDīp zu ŚdhSaṃh, 1, 3, 9.1 10]
tatra śramād glāneḥ mandāgneḥ kṣīṇadhātośca puruṣasya nāḍī mandatarā bhavet atyarthaṃ mandagatir ityarthaḥ | [ŚSDīp zu ŚdhSaṃh, 1, 3, 9.1 11]
asṛkpūrṇā rudhiraprakopāt pūritā nāḍī koṣṇā gurvī ca bhavet | [ŚSDīp zu ŚdhSaṃh, 1, 3, 9.1 12]
koṣṇā īṣaduṣṇā gurvī gurutarā pāṣāṇavad ityarthaḥ | [ŚSDīp zu ŚdhSaṃh, 1, 3, 9.1 13]
eke soṣṇeti paṭhanti | [ŚSDīp zu ŚdhSaṃh, 1, 3, 9.1 14]
sāmā āmayuktā nāḍī garīyasī syāt atyarthaṃ gurvī bhavatīti bhāvaḥ | [ŚSDīp zu ŚdhSaṃh, 1, 3, 9.1 15]
āmena saha vartata iti sāmā āmo'paripakvarasaḥ | [ŚSDīp zu ŚdhSaṃh, 1, 3, 9.1 16]
tadyathā | [ŚSDīp zu ŚdhSaṃh, 1, 3, 9.1 17.1]
jaṭharānaladaurbalyādavipakvastu yo rasaḥ | [ŚSDīp zu ŚdhSaṃh, 1, 3, 9.1 17.2]
sa āmasaṃjñako dehe sarvadoṣaprakopakaḥ | [ŚSDīp zu ŚdhSaṃh, 1, 3, 9.1 17.3]
iti | [ŚSDīp zu ŚdhSaṃh, 1, 3, 9.1 17.4]
athavā āmagrahaṇena āmāditrayam annajamajīrṇaṃ gṛhyate tena tairyuktetyarthaḥ | [ŚSDīp zu ŚdhSaṃh, 1, 3, 9.1 18]
tatra āmaṃ vidagdhaṃ viṣṭabdhaṃ ceti | [ŚSDīp zu ŚdhSaṃh, 1, 3, 9.1 19]
eke sāmā garīyasīti paṭhanti | [ŚSDīp zu ŚdhSaṃh, 1, 3, 9.1 20]
āmena saha vartata iti sāmā | [ŚSDīp zu ŚdhSaṃh, 1, 3, 9.1 21]
te ca doṣadūṣyatādayaḥ | [ŚSDīp zu ŚdhSaṃh, 1, 3, 9.1 22]
yataḥ | [ŚSDīp zu ŚdhSaṃh, 1, 3, 9.1 23.1]
āmena tena saṃpṛktā doṣā dūṣyāśca dūṣitāḥ | [ŚSDīp zu ŚdhSaṃh, 1, 3, 9.1 23.2]
sāmā ityupadiśyante ye ca rogāstadudbhavāḥ | [ŚSDīp zu ŚdhSaṃh, 1, 3, 9.1 23.3]
iti | [ŚSDīp zu ŚdhSaṃh, 1, 3, 9.1 23.4]
etena kim uktaṃ bhavati sāmadoṣāt sāmadūṣyāt sāmadūṣitāt sāmarogācceti | [ŚSDīp zu ŚdhSaṃh, 1, 3, 9.1 24]
dūṣyā | [ŚSDīp zu ŚdhSaṃh, 1, 3, 9.1 25]
{ŚSDīp zu ŚdhSaṃh, 2, 11, 1.2}
tāvat pūrvaṃ tatsaṃkhyāha yathā svarṇeti | [ŚSDīp zu ŚdhSaṃh, 2, 11, 1.2 1]
svarṇāditīkṣṇāntāḥ sapta dhātavo vijñeyāḥ | [ŚSDīp zu ŚdhSaṃh, 2, 11, 1.2 2]
viśeṣeṇa sapta dhātavo boddhavyāḥ | [ŚSDīp zu ŚdhSaṃh, 2, 11, 1.2 3]
yatastantrāntare aṣṭa dhātava iti manyante tatrāṣṭadhā lohasaṃjñā | [ŚSDīp zu ŚdhSaṃh, 2, 11, 1.2 4]
tathāhi | [ŚSDīp zu ŚdhSaṃh, 2, 11, 1.2 5.1]
svarṇaṃ tāraṃ tāmranāgaṃ raṅgaṃ kāntaṃ ca tīkṣṇakam | [ŚSDīp zu ŚdhSaṃh, 2, 11, 1.2 5.2]
muṇḍāntamaṣṭadhā lohaṃ kāṃsyāraṃ ghoṣakaṃ tridhā | [ŚSDīp zu ŚdhSaṃh, 2, 11, 1.2 5.3]
upalohaṃ samākhyātam ityādi | [ŚSDīp zu ŚdhSaṃh, 2, 11, 1.2 5.4]
tatastān śodhayedadha iti budhastadviśeṣajñaḥ | [ŚSDīp zu ŚdhSaṃh, 2, 11, 1.2 6]
tān svarṇādīn atra svarṇaṃ prasiddham tāraṃ raupyam āraṃ pītalohaṃ tacca tāmraghoṣabhedābhyāṃ saṃjātamityeke bhāṣante | [ŚSDīp zu ŚdhSaṃh, 2, 11, 1.2 7]
atraiva ghoṣabhedo loke jasada iti vācyaḥ | [ŚSDīp zu ŚdhSaṃh, 2, 11, 1.2 8]
śivamate tu devajātatvena ṣaḍeva grāhyāḥ | [ŚSDīp zu ŚdhSaṃh, 2, 11, 1.2 9.1]
tathāhi | [ŚSDīp zu ŚdhSaṃh, 2, 11, 1.2 9.2]
śivasya tejaḥ prathito rasendro devībhavaṃ gandhamathābhrakaṃ ca | [ŚSDīp zu ŚdhSaṃh, 2, 11, 1.2 9.3]
śulvaṃ tu sūryasya sahasraraśmeścandrasya raupyaṃ parameśvarasya | [ŚSDīp zu ŚdhSaṃh, 2, 11, 1.2 9.4]
hemaṃ tu viṣṇoḥ prabhavaṃ vadanti nāgaṃ ca nāgasya tu vāsukeśca | [ŚSDīp zu ŚdhSaṃh, 2, 11, 1.2 10.1]
lohaṃ yamasyaiva tu kālamūrtervaṅgaṃ ca śukrasya purāvido budhāḥ | [ŚSDīp zu ŚdhSaṃh, 2, 11, 1.2 10.2]
iti | [ŚSDīp zu ŚdhSaṃh, 2, 11, 1.2 11]
tasmād ārasaṃjñastvaupādhikaḥ | [ŚSDīp zu ŚdhSaṃh, 2, 11, 1.2 12]
{ŚSDīp zu ŚdhSaṃh, 2, 11, 4.2}
svarṇeti | [ŚSDīp zu ŚdhSaṃh, 2, 11, 4.2 1]
suvarṇādīnāṃ caturṇāṃ patrāṇi kṛtvā tāni cāgnau punaḥ saṃtaptāni kṛtvā vakṣyamāṇadravyeṣu tridhā trivelaṃ yathā syānniṣiñcayet pratyekamiti śeṣaḥ | [ŚSDīp zu ŚdhSaṃh, 2, 11, 4.2 2]
evaṃ suvarṇādīnāṃ caturṇāṃ viśuddhirbhavati svarṇādilohānāmiti grahaṇena tīkṣṇādīnāmapi śuddhirevaṃ boddhavyā | [ŚSDīp zu ŚdhSaṃh, 2, 11, 4.2 3]
atra tailaṃ tilasaṃbhavaṃ ca takraṃ tribhāgabhinnaṃ kāñjikaṃ prasiddham kulattho'nnaviśeṣaḥ | [ŚSDīp zu ŚdhSaṃh, 2, 11, 4.2 4]
atha nāgavaṅgayorviśeṣaśuddhiṃ darśayannāha nāgeti | [ŚSDīp zu ŚdhSaṃh, 2, 11, 4.2 5]
prataptāvityagnau saṃtāpitau ata eva gālitāviti dravībhūtau kṛtvā tairniṣiñcayediti taiḥ pūrvoktatailatakrādidravaiḥ tridhā tridheti pratyekaṃ tailādibhirniṣiñcayed ityabhiprāyaḥ | [ŚSDīp zu ŚdhSaṃh, 2, 11, 4.2 6]
viśeṣamapi na kevalaṃ pūrvoktadravyair niṣiñcayet kiṃtu ravidugdhenārkakṣīreṇāpi tridhā kṛtvā śodhayediti pūrvaśodhanādayameva viśeṣaḥ | [ŚSDīp zu ŚdhSaṃh, 2, 11, 4.2 7]
{ŚSDīp zu ŚdhSaṃh, 2, 11, 7.1}
atha dhātumadhye svarṇamāraṇamāha svarṇācceti | [ŚSDīp zu ŚdhSaṃh, 2, 11, 7.1 1]
sūtaṃ pāradaṃ tacca suvarṇaparimāṇāt dviguṇaṃ grāhyam | [ŚSDīp zu ŚdhSaṃh, 2, 11, 7.1 2]
amlena bījapūrādinā tadgolakasamaṃ gandhamiti tat svarṇapāradakṛtena golakena sāmyaṃ śodhitagandhakaṃ saṃgṛhya tadgolakasyādhaḥ upari ca dattvā śarāvasaṃpuṭe saṃdhārya puṭediti granthābhiprāyaḥ | [ŚSDīp zu ŚdhSaṃh, 2, 11, 7.1 3]
sampradāye kiṃcid gandhakaṃ dattvā golakaṃ kāryaṃ paścāt śeṣaṃ gandhamupari deyam | [ŚSDīp zu ŚdhSaṃh, 2, 11, 7.1 4]
dṛḍhasaṃpuṭa iti | [ŚSDīp zu ŚdhSaṃh, 2, 11, 7.1 5]
dṛḍhagrahaṇena mṛtkarpaṭakaṃ sūcyate tena mṛtkarpaṭake nātra dṛḍhatā kāryā | [ŚSDīp zu ŚdhSaṃh, 2, 11, 7.1 6]
evaṃ caturdaśapuṭaiḥ kṛtvā nirutthaṃ jāyate suvarṇamiti śeṣaḥ | [ŚSDīp zu ŚdhSaṃh, 2, 11, 7.1 7]
nirutthatātrātyarthamūrchanā kathyate na tu svarṇasya mṛtirbhavati | [ŚSDīp zu ŚdhSaṃh, 2, 11, 7.1 8]
puṭamatra triṃśadvanopalaiḥ kṛtvā deyam | [ŚSDīp zu ŚdhSaṃh, 2, 11, 7.1 9]
tacca kukkuṭapuṭasaṃjñayā vihitam | [ŚSDīp zu ŚdhSaṃh, 2, 11, 7.1 10]
vanopalaṃ śuṣkagomayam tacca karaṇḍāśabdavācyam | [ŚSDīp zu ŚdhSaṃh, 2, 11, 7.1 11]
gandho deyaḥ punaḥ punaḥ iti | [ŚSDīp zu ŚdhSaṃh, 2, 11, 7.1 12]
śuddhagandhakaṃ ca pūrvoktavidhānena pratyekaṃ puṭaṃ yojyamityarthaḥ | [ŚSDīp zu ŚdhSaṃh, 2, 11, 7.1 13]
{ŚSDīp zu ŚdhSaṃh, 2, 11, 9.2}
aparamapi svarṇamāraṇamāha kāñcana iti | [ŚSDīp zu ŚdhSaṃh, 2, 11, 9.2 1]
kāñcane svarṇe gālite drāvite sati tatra nāgaṃ sīsakaṃ nikṣipet ṣoḍaśāṃśena kāñcanaparimāṇāt nāgaṃ grāhyam | [ŚSDīp zu ŚdhSaṃh, 2, 11, 9.2 2]
amlaṃ mātuluṅgapratīkam | [ŚSDīp zu ŚdhSaṃh, 2, 11, 9.2 3]
adharottaramiti | [ŚSDīp zu ŚdhSaṃh, 2, 11, 9.2 4]
golakasyopari cādhaśca gandhakaṃ deyam | [ŚSDīp zu ŚdhSaṃh, 2, 11, 9.2 5]
saṃpuṭavidhānaṃ ca pūrvavat kāryam | [ŚSDīp zu ŚdhSaṃh, 2, 11, 9.2 6]
kecidatra vanopalair viṃśatisaṃkhyakaireva manyante evamityanena prakāreṇa saptapuṭaiḥ kṛtvā hemabhasma bhavati | [ŚSDīp zu ŚdhSaṃh, 2, 11, 9.2 7]
{ŚSDīp zu ŚdhSaṃh, 2, 11, 14.1}
kāñcanāreti | [ŚSDīp zu ŚdhSaṃh, 2, 11, 14.1 1]
kāñcanāro vṛkṣaviśeṣaḥ prasiddhaḥ | [ŚSDīp zu ŚdhSaṃh, 2, 11, 14.1 2]
tasya patrāṇāṃ tvaco vā rasaḥ svarasaḥ sūtakaḥ pāradaḥ gandhakaśca samānastayoḥ kajjalī kāryeti sambandhaḥ | [ŚSDīp zu ŚdhSaṃh, 2, 11, 14.1 3]
hemapatrāṇi svarṇapatrāṇi samamātrayeti | [ŚSDīp zu ŚdhSaṃh, 2, 11, 14.1 4]
tayā kajjalyā samayā svarṇapatraparimāṇayā śeṣaṃ vidhānaṃ pūrvavat | [ŚSDīp zu ŚdhSaṃh, 2, 11, 14.1 5]
kokilairiti śuṣkagomayasaṃjñaiḥ aṅgārairvā yataḥ vahniṃ kharataraṃ kuryāditi grahaṇāt evamityamunā prakāreṇa puṭatrayam ityatrāgner boddhavyam | [ŚSDīp zu ŚdhSaṃh, 2, 11, 14.1 6]
athavā kāñcanāraprakāreṇa lāṅgalīprakāramapi jānīyāt | [ŚSDīp zu ŚdhSaṃh, 2, 11, 14.1 7]
lāṅgalī kalihārī athavā jvālāmukhīprakāramapi kāñcanāraprakāravadboddhavyam | [ŚSDīp zu ŚdhSaṃh, 2, 11, 14.1 8]
jvālāmukhī jayantī sā caturvidhā bhavati śvetā raktā tathā pītā kṛṣṇā jvālāmukhī bhavet iti | [ŚSDīp zu ŚdhSaṃh, 2, 11, 14.1 9]
etajjāticatuṣṭayaṃ śvetā raktā raktādikusumaiḥ kṛtvā jānīyāt | [ŚSDīp zu ŚdhSaṃh, 2, 11, 14.1 10]
{ŚSDīp zu ŚdhSaṃh, 2, 11, 16.2}
śileti | [ŚSDīp zu ŚdhSaṃh, 2, 11, 16.2 1]
śilā manaḥśilā sindūraḥ prasiddhaḥ samayoḥ samānamānayoḥ bhāvanāparimāṇaṃ ca yāvad dravyaṃ plutaṃ bhavati gālite pradrāvite hemni suvarṇe kalko'yamiti | [ŚSDīp zu ŚdhSaṃh, 2, 11, 16.2 2]
ayaṃ kalkaḥ śilāsindūrajaḥ | [ŚSDīp zu ŚdhSaṃh, 2, 11, 16.2 3]
kalkagrahaṇena sāndro yojyaḥ | [ŚSDīp zu ŚdhSaṃh, 2, 11, 16.2 4]
sama iti | [ŚSDīp zu ŚdhSaṃh, 2, 11, 16.2 5]
svarṇamānasamaḥ kalka evamityamunā prakāreṇa velātrayaṃ trivāramityarthaḥ | [ŚSDīp zu ŚdhSaṃh, 2, 11, 16.2 6]
{ŚSDīp zu ŚdhSaṃh, 2, 11, 20.2}
pārāvateti | [ŚSDīp zu ŚdhSaṃh, 2, 11, 20.2 1]
pārāvataḥ prasiddhaḥ malaṃ purīṣaṃ limpet iti hemapatrāṇītyarthaḥ | [ŚSDīp zu ŚdhSaṃh, 2, 11, 20.2 2]
athavā kukkuṭodbhavairiti kukkuṭastāmracūḍaḥ tadudbhavairmalairiti sambandhaḥ teṣāṃ svarṇapatrāṇām antarāntarāntaraṃ yathā syāt tathā svarṇapatrasamaṃ gandhakacūrṇaṃ deyaṃ tāni ca śarāvayugmasaṃpuṭe dhṛtvā tatsaṃpuṭaṃ kukkuṭapuṭavidhānena pācyam pañcabhirgomayopalairiti pañcasaṃkhyākaiḥ śuṣkagomayaiḥ evamityanena prakāreṇa navasaṃkhyākāni puṭāni dadyāt | [ŚSDīp zu ŚdhSaṃh, 2, 11, 20.2 3]
daśamaṃ ca mahāpuṭamiti mahāpuṭaṃ triṃśadvanopalaiḥ kṛtvā deyam | [ŚSDīp zu ŚdhSaṃh, 2, 11, 20.2 4]
{ŚSDīp zu ŚdhSaṃh, 2, 11, 23.1}
bhāgaikamiti | [ŚSDīp zu ŚdhSaṃh, 2, 11, 23.1 1]
tālakaṃ haritālaṃ bhāgaikaṃ tārapatrabhāgādityarthaḥ jambena jambīrakarasena amlagrahaṇaṃ madhurajambīraniṣedhārthaṃ kenacidityanena kenāpyamlena vā kutaḥ jambīrābhāvāt tena cukrādikamapi grāhyam tena tālakena saha bhāgatrayamiti tārapatrāṇi raupyapatrāṇi pralepayet bhāgatrayaṃ tālakaparimāṇāt puṭavidhānaṃ pūrvavat triṃśadvanopalairityanena mahāpuṭaṃ darśitam | [ŚSDīp zu ŚdhSaṃh, 2, 11, 23.1 2]
evamityuktapuṭavidhānena caturdaśapuṭakaṃ boddhavyam | [ŚSDīp zu ŚdhSaṃh, 2, 11, 23.1 3]
{ŚSDīp zu ŚdhSaṃh, 2, 11, 24.2}
snuhīkṣīreṇeti | [ŚSDīp zu ŚdhSaṃh, 2, 11, 24.2 1]
pūrvoktaharitālavidhānavan mākṣikavidhānena kṛtvā caturdaśapuṭāni yāvad bhavanti tāvat tāraṃ raupyaṃ bhasma syāt | [ŚSDīp zu ŚdhSaṃh, 2, 11, 24.2 2]
mākṣikaṃ dhātumākṣikaṃ snuhīkṣīreṇeti snuhī sehuṇḍabhedaḥ | [ŚSDīp zu ŚdhSaṃh, 2, 11, 24.2 3]
{ŚSDīp zu ŚdhSaṃh, 2, 11, 27.1}
arkakṣīreṇeti | [ŚSDīp zu ŚdhSaṃh, 2, 11, 27.1 1]
āraṃ pītalohaṃ tacca tāmrasaṃbhavaṃ vadantyeke tena gandhakakalkena samenārasamānena śuddhānyamladravairmuhuriti pūrvam ārapatrāṇi amladravairjambīraprabhṛtikaiḥ muhuriti velātrayaṃ viśuddhāni kṛtvā paścādgandhakakalkena lepayedityabhiprāyaḥ | [ŚSDīp zu ŚdhSaṃh, 2, 11, 27.1 2]
gajapuṭaṃ pūrvaṃ darśitameva evamityamunā prakāreṇa puṭadvayaṃ kāryam | [ŚSDīp zu ŚdhSaṃh, 2, 11, 27.1 3]
āravadityādi | [ŚSDīp zu ŚdhSaṃh, 2, 11, 27.1 4]
kāṃsyaṃ prasiddham | [ŚSDīp zu ŚdhSaṃh, 2, 11, 27.1 5]
āravadityanena śodhanamāraṇe cāsya tadvadeveti boddhavyam | [ŚSDīp zu ŚdhSaṃh, 2, 11, 27.1 6]
evamiti grahaṇena ghoṣamapi āravaditi jñeyam | [ŚSDīp zu ŚdhSaṃh, 2, 11, 27.1 7]
viśuddhau māraṇe ca | [ŚSDīp zu ŚdhSaṃh, 2, 11, 27.1 8]
tathā hi | [ŚSDīp zu ŚdhSaṃh, 2, 11, 27.1 9.1]
kāṃsyāraghoṣapatrāṇi tena kalkena lepayet | [ŚSDīp zu ŚdhSaṃh, 2, 11, 27.1 9.2]
ruddhvā gajapuṭe paktvā śuddhimāyānti niścitam | [ŚSDīp zu ŚdhSaṃh, 2, 11, 27.1 9.3]
tāmravacca mṛtiṃ teṣāṃ kṛtvā sarvatra yojayet | [ŚSDīp zu ŚdhSaṃh, 2, 11, 27.1 9.4]
iti | [ŚSDīp zu ŚdhSaṃh, 2, 11, 27.1 9.5]
ghoṣaṃ kāṃsyabhedaḥ jasada iti loke | [ŚSDīp zu ŚdhSaṃh, 2, 11, 27.1 10]
{ŚSDīp zu ŚdhSaṃh, 2, 11, 28.1}
arkakṣīravadityādi | [ŚSDīp zu ŚdhSaṃh, 2, 11, 28.1 1]
arkakṣīraprakāravad ajākṣīreṇa gandhakakalkaṃ kāryam | [ŚSDīp zu ŚdhSaṃh, 2, 11, 28.1 2]
tathānena prakāreṇa nirguṇḍīsvarasena gandhakakalkaṃ kāryamiti prayogāntaram | [ŚSDīp zu ŚdhSaṃh, 2, 11, 28.1 3]
tāmrādīnāṃ vadhe māraṇe | [ŚSDīp zu ŚdhSaṃh, 2, 11, 28.1 4.1]
tāmrārarītyāraṃ dhvaniḥ kāṃsyaṃ samagandhakayogata iti | [ŚSDīp zu ŚdhSaṃh, 2, 11, 28.1 4.2]
dhātusamānagandhako grāhya ityabhiprāyaḥ | [ŚSDīp zu ŚdhSaṃh, 2, 11, 28.1 5]
{ŚSDīp zu ŚdhSaṃh, 2, 11, 35.2}
sūkṣmāṇi tāmrapatrāṇi iti | [ŚSDīp zu ŚdhSaṃh, 2, 11, 35.2 1]
sūkṣmatvamatra kaṇṭakavedhisaṃjñam | [ŚSDīp zu ŚdhSaṃh, 2, 11, 35.2 2]
saṃsvedayedbudha iti amlena kāñjikādinā vāsaratrayaṃ dinatritayaṃ yāvaddolāyantreṇa svedanaṃ kuryāditi bhāvaḥ | [ŚSDīp zu ŚdhSaṃh, 2, 11, 35.2 3]
patrāṇāmiti śeṣaḥ | [ŚSDīp zu ŚdhSaṃh, 2, 11, 35.2 4]
samyaggrahaṇaṃ tāmrasyātidoṣanivṛttiṃ sūcayati | [ŚSDīp zu ŚdhSaṃh, 2, 11, 35.2 5]
yadyapi śuddhirasya pūrvaṃ kathitā tathāpi punaḥ śodhanamasya viṣanivṛttyarthaṃ kālimāpagamārthaṃ ca vihitam | [ŚSDīp zu ŚdhSaṃh, 2, 11, 35.2 6]
yataḥ | [ŚSDīp zu ŚdhSaṃh, 2, 11, 35.2 7.1]
na viṣaṃ viṣamityāhustāmrameva mahāviṣam | [ŚSDīp zu ŚdhSaṃh, 2, 11, 35.2 7.2]
viṣasya caikadoṣastu śulbadoṣo'ṣṭadhā mataḥ | [ŚSDīp zu ŚdhSaṃh, 2, 11, 35.2 7.3]
tadyathā viṣaṃ mūrchā vidāhaśca chardiḥ kledanabhedane | [ŚSDīp zu ŚdhSaṃh, 2, 11, 35.2 8]
santāpaścāruciścaiva śulbadoṣo viṣopamaḥ | [ŚSDīp zu ŚdhSaṃh, 2, 11, 35.2 8.1]
iti | [ŚSDīp zu ŚdhSaṃh, 2, 11, 35.2 8.2]
kālimārahitam api | [ŚSDīp zu ŚdhSaṃh, 2, 11, 35.2 9]
śukatuṇḍakiṃśukābhaṃ chede raktaṃ tathā mṛdusnigdham | [ŚSDīp zu ŚdhSaṃh, 2, 11, 35.2 10]
tāmraṃ bhavati sakṛṣṇaṃ tacchuddhaṃ kālimārahitam | [ŚSDīp zu ŚdhSaṃh, 2, 11, 35.2 11.1]
ata evāmlena punaḥ śodhanamabhihitaṃ na doṣaḥ | [ŚSDīp zu ŚdhSaṃh, 2, 11, 35.2 11.2]
budha iti tajjātyādiviśeṣajñaḥ | [ŚSDīp zu ŚdhSaṃh, 2, 11, 35.2 12]
yatastat tāmraṃ dvividham | [ŚSDīp zu ŚdhSaṃh, 2, 11, 35.2 13]
ekaṃ mlecchasaṃjñamaparaṃ nepālamiti | [ŚSDīp zu ŚdhSaṃh, 2, 11, 35.2 14]
tathāhi | [ŚSDīp zu ŚdhSaṃh, 2, 11, 35.2 15.1]
mlecchaṃ nepālakaṃ tāmraṃ tayornepālamuttamam | [ŚSDīp zu ŚdhSaṃh, 2, 11, 35.2 15.2]
nepālādanyadeśotthaṃ śulvaṃ mlecchamiti smṛtam | [ŚSDīp zu ŚdhSaṃh, 2, 11, 35.2 15.3]
sitakṛṣṇāruṇacchāyaṃ vāntibhedakaraṃ ca yat | [ŚSDīp zu ŚdhSaṃh, 2, 11, 35.2 15.4]
kṣālanācca punaḥ kṛṣṇaṃ tāmraṃ mlecchamudāhṛtam | [ŚSDīp zu ŚdhSaṃh, 2, 11, 35.2 15.5]
susnigdhaṃ mṛdulaṃ raktaṃ viśodhanakṣamaṃ guru | [ŚSDīp zu ŚdhSaṃh, 2, 11, 35.2 15.6]
tridoṣaharaṇaṃ śreṣṭhaṃ kṣārāmlairnaiti vaikṛtim | [ŚSDīp zu ŚdhSaṃh, 2, 11, 35.2 15.7]
tannepālakamityuktaṃ dehalohavidhāyakam | [ŚSDīp zu ŚdhSaṃh, 2, 11, 35.2 15.8]
vāntibhrāntijvaraharaṃ kledabhedabhramāpaham | [ŚSDīp zu ŚdhSaṃh, 2, 11, 35.2 15.9]
iti | [ŚSDīp zu ŚdhSaṃh, 2, 11, 35.2 15.10]
tata iti paścāt | [ŚSDīp zu ŚdhSaṃh, 2, 11, 35.2 16]
pādāṃśaṃ sūtakamiti | [ŚSDīp zu ŚdhSaṃh, 2, 11, 35.2 17]
sūtakaṃ pāradaṃ pādāṃśaṃ tāmramānacaturthāṃśaṃ yāmaṃ praharamekaṃ yāvad amlena jambīranimbukaprabhṛtirasena mardayet iti bhāvaḥ | [ŚSDīp zu ŚdhSaṃh, 2, 11, 35.2 18]
punastenaivāmlena ghṛṣṭena dviguṇagandhakena kṛtvā lepayet patrāṇīti śeṣaḥ | [ŚSDīp zu ŚdhSaṃh, 2, 11, 35.2 19]
dviguṇatā rasaparimāṇāt | [ŚSDīp zu ŚdhSaṃh, 2, 11, 35.2 20]
na tu tāmramānāt asmatsampradāye tu gandhakaṃ bahutaraṃ yojyaṃ tena tāmramānāddviguṇamityarthaḥ | [ŚSDīp zu ŚdhSaṃh, 2, 11, 35.2 21]
anyatrāpyuktam | [ŚSDīp zu ŚdhSaṃh, 2, 11, 35.2 22.1]
tāmrapādena sūtena sārdhaṃ patraṃ pralepayet | [ŚSDīp zu ŚdhSaṃh, 2, 11, 35.2 22.2]
tāmrāddviguṇagandhena hyamlapiṣṭena tat punaḥ | [ŚSDīp zu ŚdhSaṃh, 2, 11, 35.2 22.3]
liptvā hyadhordhvagaṃ deyaṃ supiṣṭāṃ cāmlapattrikām | [ŚSDīp zu ŚdhSaṃh, 2, 11, 35.2 22.4]
tat piṇḍaṃ bhāṇḍagarbhe tu ruddhvā cullyāṃ vipācayet | [ŚSDīp zu ŚdhSaṃh, 2, 11, 35.2 22.5]
ityādi | [ŚSDīp zu ŚdhSaṃh, 2, 11, 35.2 22.6]
tasya kuryācca golakamiti tasya tāmramayadravyasya mīnākṣī machechī śabdavācyā | [ŚSDīp zu ŚdhSaṃh, 2, 11, 35.2 23]
cāṅgerī amlapatrikā prasiddhā tatkalkeneti trayāṇāṃ dravyāṇāṃ vyastānāṃ militānāṃ vā kalkaṃ vadanti tajjñāḥ | [ŚSDīp zu ŚdhSaṃh, 2, 11, 35.2 24]
aṅgulonmitam iti aṅgulotsedhaṃ trayāṇāmekasya vā aṅgulamatra madhyamāṅgulimadhyaparvasaṃjñam | [ŚSDīp zu ŚdhSaṃh, 2, 11, 35.2 25]
rodhayedityanena vibhūtilavaṇāmbubhiḥ kṛtvā śarāvasandhau mudrāṃ kārayediti bhāvaḥ | [ŚSDīp zu ŚdhSaṃh, 2, 11, 35.2 26]
bhāṇḍamukhe ca kārayet | [ŚSDīp zu ŚdhSaṃh, 2, 11, 35.2 27]
vibhūtirgomayabhasma lavaṇamatra pāṃśulavaṇam | [ŚSDīp zu ŚdhSaṃh, 2, 11, 35.2 28]
ambu pānīyaṃ kramavṛddhāgnineti mṛdumadhyakharāgninā śeṣaṃ subodham | [ŚSDīp zu ŚdhSaṃh, 2, 11, 35.2 29]
atha ca māritasyāsya śuddhyarthaṃ vidhimapyāha svāṃgaśītalamuddhṛtyetyādi tattāmraṃ svāṅgaśītalaṃ saṃgṛhya paścāt sūraṇadravaiḥ kṛtvā dinamekaṃ saṃmardya paścādgolakaṃ kṛtvā saghṛtenārdhagandhakakalkena golakaṃ lepayitvā tadanu mūṣāntardhṛtvā nirodhya ca gajapuṭe pacet | [ŚSDīp zu ŚdhSaṃh, 2, 11, 35.2 30]
anena tat kṣaṇena bhakṣaṇayogyaṃ bhavati ardhagandhakaṃ tāmraparimāṇāt | [ŚSDīp zu ŚdhSaṃh, 2, 11, 35.2 31]
tena tāmraṃ bhāgadvayaṃ gandhakamekabhāgam ityarthaḥ | [ŚSDīp zu ŚdhSaṃh, 2, 11, 35.2 32]
ghṛtamapi gandhakasāmyaṃ bhavati | [ŚSDīp zu ŚdhSaṃh, 2, 11, 35.2 33]
{ŚSDīp zu ŚdhSaṃh, 2, 11, 37.1}
tāmbūlīti | [ŚSDīp zu ŚdhSaṃh, 2, 11, 37.1 1]
tāmbūlī tāmbūlavallī prasiddhā | [ŚSDīp zu ŚdhSaṃh, 2, 11, 37.1 2]
nāgaḥ sīsakam | [ŚSDīp zu ŚdhSaṃh, 2, 11, 37.1 3]
śilā manaḥśilā sā caturthāṃśā sampradāyāt | [ŚSDīp zu ŚdhSaṃh, 2, 11, 37.1 4]
punaḥ punariti | [ŚSDīp zu ŚdhSaṃh, 2, 11, 37.1 5]
pratyekapuṭe manaḥśilayā pralipya puṭet | [ŚSDīp zu ŚdhSaṃh, 2, 11, 37.1 6]
evaṃ dvātriṃśatpuṭāni prasiddhāni bhavanti | [ŚSDīp zu ŚdhSaṃh, 2, 11, 37.1 7]
natu pratyekapuṭe vāraṃvāraṃ pralepanam | [ŚSDīp zu ŚdhSaṃh, 2, 11, 37.1 8]
pralepanaṃ tvekavāramekapuṭaṃ pratītyarthaḥ | [ŚSDīp zu ŚdhSaṃh, 2, 11, 37.1 9]
{ŚSDīp zu ŚdhSaṃh, 2, 11, 40.1}
aśvatthaciñcātvakcūrṇam iti | [ŚSDīp zu ŚdhSaṃh, 2, 11, 40.1 1]
aśvatthaḥ pippalaḥ ciñcā amlikā caturthāṃśaṃ bhasmataḥ sīsakaparimāṇāt etena vāraṃvāraṃ bhasmanaḥ kṣepaṇam uktam natu ekavāraṃ yato vakṣyamāṇavaṅgamāraṇe proktaṃ kṣiptvā iti tadvadatrāpi | [ŚSDīp zu ŚdhSaṃh, 2, 11, 40.1 2]
tena yāvannāgasya bhasma bhavati tāvatkṣāraṃ deyaṃ paścānnāgabhasmanaḥ śilāṃ ca kāñjikena samaṃ piṣṭvā saha dṛḍhapuṭe gajapuṭasaṃjñake pacet | [ŚSDīp zu ŚdhSaṃh, 2, 11, 40.1 3]
evaṃ ṣaṣṭipuṭaiḥ kṛtvā mṛtirbhavati | [ŚSDīp zu ŚdhSaṃh, 2, 11, 40.1 4]
ṣaṣṭipuṭānyatra śilayaiva saha kāryāṇi natu ciñcāśvatthayor bhasmanā bhasmasaṃskāras tvekadaiva | [ŚSDīp zu ŚdhSaṃh, 2, 11, 40.1 5]
{ŚSDīp zu ŚdhSaṃh, 2, 11, 43.2}
mṛtpātreti | [ŚSDīp zu ŚdhSaṃh, 2, 11, 43.2 1]
mṛtpātraṃ kharparaṃ ciñcā amlikā aśvatthaḥ pippalaḥ rajaścūrṇamanayorvalkalasya kṣiptvā kṣiptvā iti vāraṃvāraṃ caturthāṃśamiti vaṅgaparimāṇāt valkalacūrṇasya etat parimāṇamekavāraṃ kṣepaṇārtham atastāvat kṣipedyāvadbhasma bhavati tena vaṅgaparimāṇasamaṃ valkalarajaḥ kāryamiti sampradāyaḥ | [ŚSDīp zu ŚdhSaṃh, 2, 11, 43.2 2]
ayodarvyā lohamayadaṇḍena atheti paścāt kāryakarmāha bhasmasamam ityādi | [ŚSDīp zu ŚdhSaṃh, 2, 11, 43.2 3]
tālaṃ haritālaṃ tadvaṅgabhasma sāmyaṃ bhavati tena kimuktaṃ vaṅgabhasma haritālaṃ ca samamātraṃ saṃgṛhya amlena kāñjikādinā vimardya tadgolakākāraṃ kṛtvā śarāvasampuṭe dhāryaṃ saṃpuṭanirodhaṃ ca kṛtvā gajapuṭe pacet tatpaścāt tamuddhṛtya punardaśamāṃśena tālakena saha saṃmardyāmlarasaiḥ kṛtvā tataḥ puṭet | [ŚSDīp zu ŚdhSaṃh, 2, 11, 43.2 4]
daśa evaṃ sampuṭavidhānavaditi śeṣaḥ | [ŚSDīp zu ŚdhSaṃh, 2, 11, 43.2 5]
agnipuṭaṃ tu kiṃcin nyūnam iti sampradāyaḥ evaṃ daśapuṭaiḥ kṛtvā vaṅgo mṛto bhavati | [ŚSDīp zu ŚdhSaṃh, 2, 11, 43.2 6]
{ŚSDīp zu ŚdhSaṃh, 2, 11, 45.2}
śuddhamiti | [ŚSDīp zu ŚdhSaṃh, 2, 11, 45.2 1]
śuddhaṃ śodhitaṃ jātyutkṛṣṭaṃ vā śodhanamasya pūrvaṃ kathitameva | [ŚSDīp zu ŚdhSaṃh, 2, 11, 45.2 2]
jātibhedāḥ keṣāṃcij jñāpanārthaṃ likhyante yathā | [ŚSDīp zu ŚdhSaṃh, 2, 11, 45.2 3.1]
devāḥ surasamājena mathyamāne mahodadhau | [ŚSDīp zu ŚdhSaṃh, 2, 11, 45.2 3.2]
samutpannaṃ purā tasminnamṛtaṃ devajīvanam | [ŚSDīp zu ŚdhSaṃh, 2, 11, 45.2 3.3]
pīyamānātsuraistasmādutthitāḥ kṣudrabindavaḥ | [ŚSDīp zu ŚdhSaṃh, 2, 11, 45.2 4.1]
jñātvā tān bhūgatān bindūn yogamāsādya dhūrjaṭiḥ | [ŚSDīp zu ŚdhSaṃh, 2, 11, 45.2 4.2]
lohapāṣāṇarūpeṇa kṛtvā tān vasudhātale | [ŚSDīp zu ŚdhSaṃh, 2, 11, 45.2 5.1]
pāparogābhibhūtā ye mānavāste bhajantu tān | [ŚSDīp zu ŚdhSaṃh, 2, 11, 45.2 5.2]
ityevaṃ śivaguptā ye sudhāyā bindavaḥ param | [ŚSDīp zu ŚdhSaṃh, 2, 11, 45.2 6.1]
teṣāṃ mayā samāsena kathyate sādhanaṃ sphuṭam | [ŚSDīp zu ŚdhSaṃh, 2, 11, 45.2 6.2]
iti | [ŚSDīp zu ŚdhSaṃh, 2, 11, 45.2 7]
atha jātibhedā yathā yadyapi nāgārjunamate aṣṭādaśa lohajātayaḥ santi tadyathā māṇḍūraṃ māṇḍūkaṃ sāraṃ lohaṃ madhyasāralohaṃ sthūlasāralohaṃ cakramardalohaṃ bandhalohaṃ vajrakalohaṃ surāyasaṃ kaliṅgaṃ bhadralohaṃ garalasthitalohaṃ vajraṃ pāṇḍiniravam arbudakam kāntaṃ kuliśamiti tathāpyanyeṣāṃ mate tvaṣṭaiva śreṣṭhatamāḥ | [ŚSDīp zu ŚdhSaṃh, 2, 11, 45.2 8]
tathā hi sāmānyāddviguṇaṃ sāraṃ tasmād aṣṭaguṇaṃ kaliḥ | [ŚSDīp zu ŚdhSaṃh, 2, 11, 45.2 9]
kaleḥ śataguṇaṃ bhadraṃ bhadrādvajraṃ sahasradhā | [ŚSDīp zu ŚdhSaṃh, 2, 11, 45.2 10]
vajrāt ṣaṣṭiguṇaṃ pāṇḍinirivāddaśabhir guṇaiḥ | [ŚSDīp zu ŚdhSaṃh, 2, 11, 45.2 11]
tataḥ koṭiguṇaṃ tasmādayasaḥ kāntakaṃ matam iti | [ŚSDīp zu ŚdhSaṃh, 2, 11, 45.2 12]
eteṣāṃ vyañjanaṃ ca tantrāntarādeva likhyate lakṣaṇaviśeṣaṃ vinā śreṣṭhamaśreṣṭhaṃ na jñāyate tasmāllikhyate | [ŚSDīp zu ŚdhSaṃh, 2, 11, 45.2 13]
yathā | [ŚSDīp zu ŚdhSaṃh, 2, 11, 45.2 14.1]
kṣamāmṛcchikharākāraliṅgānyevāmlite sati | [ŚSDīp zu ŚdhSaṃh, 2, 11, 45.2 14.2]
dṛśyante yatra sūkṣmāṇi sāraṃ ca tadudāhṛtam | [ŚSDīp zu ŚdhSaṃh, 2, 11, 45.2 14.3]
yatra kṛṣṇāyase viṃśallakṣaṇāni sitāni ca | [ŚSDīp zu ŚdhSaṃh, 2, 11, 45.2 15.1]
pallavālpakṛtīnyāhustadbudhāḥ kṛṣṇavajrakam | [ŚSDīp zu ŚdhSaṃh, 2, 11, 45.2 15.2]
yatra kṛṣṇatarā bhūmirvartulāṅgāni sarvaśaḥ | [ŚSDīp zu ŚdhSaṃh, 2, 11, 45.2 16.1]
rekhā syāddhemavarṇā ca tatpiṇḍī ca vidhīyate | [ŚSDīp zu ŚdhSaṃh, 2, 11, 45.2 16.2]
kalistarasamāvarto yad uktaṃ ca vicakṣaṇaiḥ | [ŚSDīp zu ŚdhSaṃh, 2, 11, 45.2 17.1]
kiṃcittatsthe jale kṣiptaṃ tailabindurna sarpati | [ŚSDīp zu ŚdhSaṃh, 2, 11, 45.2 17.2]
api kenāpi kālena nirmalatvaṃ na muñcati | [ŚSDīp zu ŚdhSaṃh, 2, 11, 45.2 18.1]
bhraśyate yanna kālena nirdravaṃ tadayo matam | [ŚSDīp zu ŚdhSaṃh, 2, 11, 45.2 18.2]
yena parvatasāreṇa bhidyante śuṣkakāṣṭhavat | [ŚSDīp zu ŚdhSaṃh, 2, 11, 45.2 19.1]
anyāni girisārāṇi tattīkṣṇaṃ kāntamucyate | [ŚSDīp zu ŚdhSaṃh, 2, 11, 45.2 19.2]
kāntasya lakṣaṇamanyatrāpyuktam | [ŚSDīp zu ŚdhSaṃh, 2, 11, 45.2 20]
pātre yasmin praviśati jale tailabindurniṣikto hiṅgurgandhaṃ visṛjati nijaṃ tiktatāṃ nimbakalkaḥ | [ŚSDīp zu ŚdhSaṃh, 2, 11, 45.2 21.1]
pāke dugdhaṃ bhavati śikharākārakaṃ naiti bhūmau kāntaṃ lohaṃ bhavati tadidaṃ lakṣaṇoktaṃ nacānyat | [ŚSDīp zu ŚdhSaṃh, 2, 11, 45.2 21.2]
iti tasmādeteṣāṃ madhye kāntalohaṃ śreṣṭhatamaṃ yataḥ | [ŚSDīp zu ŚdhSaṃh, 2, 11, 45.2 22.1]
kiṭṭāddaśaguṇaṃ muṇḍaṃ muṇḍāttīkṣṇaṃ śatonmitam | [ŚSDīp zu ŚdhSaṃh, 2, 11, 45.2 22.2]
tīkṣṇāllakṣaguṇaṃ kāntaṃ bhakṣaṇātkurute guṇam | [ŚSDīp zu ŚdhSaṃh, 2, 11, 45.2 22.3]
tasmāt kāntaṃ sadā sevyaṃ jarāmṛtyuharaṃ nṝṇām | [ŚSDīp zu ŚdhSaṃh, 2, 11, 45.2 23.1]
iti | [ŚSDīp zu ŚdhSaṃh, 2, 11, 45.2 23.2]
tacca kāntaṃ caturvidhaṃ bhavati | [ŚSDīp zu ŚdhSaṃh, 2, 11, 45.2 24.1]
tathāhi | [ŚSDīp zu ŚdhSaṃh, 2, 11, 45.2 24.2]
bhrāmakaṃ śakaṭaṃ caiva cumbakaṃ drāvakaṃ tathā | [ŚSDīp zu ŚdhSaṃh, 2, 11, 45.2 24.3]
caturvidhaṃ bhavet kāntamekaikaṃ dviguṇaṃ matam | [ŚSDīp zu ŚdhSaṃh, 2, 11, 45.2 24.4]
iti | [ŚSDīp zu ŚdhSaṃh, 2, 11, 45.2 24.5]
jātibhedāḥ saṃkṣepeṇoktāḥ | [ŚSDīp zu ŚdhSaṃh, 2, 11, 45.2 25]
samprati māraṇavidhirapi teṣāṃ kathyate lohabhavaṃ cūrṇamityādi | [ŚSDīp zu ŚdhSaṃh, 2, 11, 45.2 26.1]
pātālagaruḍī pātālamūlī prasiddhā sā ca chinnaruhākṛtistadbhedaśca tadabhāve chirahaṇṭaiva grāhyā puṭamatra gajapuṭam | [ŚSDīp zu ŚdhSaṃh, 2, 11, 45.2 26.2]
kumārī prasiddhā kuṭhārakulattharasairiti | [ŚSDīp zu ŚdhSaṃh, 2, 11, 45.2 27]
kuṭhāraḥ kuṭhāracchinnā kuṭajabheda ityanye tadabhāve jambūtvak gṛhṇantyapare asmatsampradāye kuṭhāracchinnā loke tipānītiśabdavācyo dravyaviśeṣo grāhyaḥ | [ŚSDīp zu ŚdhSaṃh, 2, 11, 45.2 28]
kulattho'nnaviśeṣaḥ prasiddhaḥ | [ŚSDīp zu ŚdhSaṃh, 2, 11, 45.2 29]
puṭaṣaṭkamityanena pratyekaṃ puṭatrayaṃ pūrvavad bodhyam | [ŚSDīp zu ŚdhSaṃh, 2, 11, 45.2 30]
{ŚSDīp zu ŚdhSaṃh, 2, 11, 48.1}
kṣipediti | [ŚSDīp zu ŚdhSaṃh, 2, 11, 48.1 1]
daradaṃ hiṅgulam | [ŚSDīp zu ŚdhSaṃh, 2, 11, 48.1 2]
daśamāṃśaṃ daradaṃ lohacūrṇāt | [ŚSDīp zu ŚdhSaṃh, 2, 11, 48.1 3]
kanyakā kumārī | [ŚSDīp zu ŚdhSaṃh, 2, 11, 48.1 4]
puṭamatra gajapuṭavidhānaṃ yāmayugmamiti mardanaparimāṇam | [ŚSDīp zu ŚdhSaṃh, 2, 11, 48.1 5]
evamityanena saptapuṭaiḥ kṛtvā siddhaṃ bhavati | [ŚSDīp zu ŚdhSaṃh, 2, 11, 48.1 6]
athavā kuṭhāracchinnāyā rasaiḥ kṛtvā daradaṃ lohacūrṇaṃ ca pūrvavat saṃmardya puṭet | [ŚSDīp zu ŚdhSaṃh, 2, 11, 48.1 7]
anenāpi saptapuṭaiḥ siddhametat | [ŚSDīp zu ŚdhSaṃh, 2, 11, 48.1 8]
athavā pātālagaruḍīrasaistadvad eva vā athavā stanyena pūrvavadyogaḥ kartavyaḥ | [ŚSDīp zu ŚdhSaṃh, 2, 11, 48.1 9]
arkadugdhena tadvadeva pracāraḥ | [ŚSDīp zu ŚdhSaṃh, 2, 11, 48.1 10]
etadyogacatuṣṭayaṃ daradasaṃbandhi bhavati | [ŚSDīp zu ŚdhSaṃh, 2, 11, 48.1 11]
saptapuṭasaṃbandhi vā vijñeyam | [ŚSDīp zu ŚdhSaṃh, 2, 11, 48.1 12]
atra kuṭhāracchinnā prasiddhā tipānīśabdavācyetyapare pātālagaruḍī chirahaṇṭaḥ stanyaṃ strībhavaṃ nānyat prayogāntaradarśanāt | [ŚSDīp zu ŚdhSaṃh, 2, 11, 48.1 13]
tathā ca hiṅgulasya palān pañca nārīstanyena peṣayet | [ŚSDīp zu ŚdhSaṃh, 2, 11, 48.1 14.1]
tena lohasya patrāṇi lepayet palapañcakam | [ŚSDīp zu ŚdhSaṃh, 2, 11, 48.1 14.2]
ityādi | [ŚSDīp zu ŚdhSaṃh, 2, 11, 48.1 14.3]
{ŚSDīp zu ŚdhSaṃh, 2, 11, 53.1}
sūtakāditi | [ŚSDīp zu ŚdhSaṃh, 2, 11, 53.1 1]
sūtaṃ pāradaṃ gandhaṃ gandhakaṃ dvayor iti pāradagandhakayoḥ | [ŚSDīp zu ŚdhSaṃh, 2, 11, 53.1 2]
kanyakā kumārī yāmārdhenoṣṇatā bhūyādityanena taddravyapiṇḍaṃ ghaṭikācatuṣṭayaṃ yāvadgharme dhārayedityarthaḥ | [ŚSDīp zu ŚdhSaṃh, 2, 11, 53.1 3]
tata iti paścāt | [ŚSDīp zu ŚdhSaṃh, 2, 11, 53.1 4]
dattvopari śarāvam ityanena taddravyapiṇḍaṃ pūrvam | [ŚSDīp zu ŚdhSaṃh, 2, 11, 53.1 5]
eraṇḍapatrairveṣṭayitvā paścāttāmrasaṃpuṭe mṛṇmayasaṃpuṭe vā saṃnidhāya tadanu dhānyarāśau sthāpayedityarthaḥ | [ŚSDīp zu ŚdhSaṃh, 2, 11, 53.1 6]
tathā hi | [ŚSDīp zu ŚdhSaṃh, 2, 11, 53.1 7.1]
śuddhaṃ sūtaṃ dvidhā gandhaṃ kṛtvā khalvena kajjalīm | [ŚSDīp zu ŚdhSaṃh, 2, 11, 53.1 7.2]
dvayoḥ samaṃ lohacūrṇaṃ mardayet kanyakādravaiḥ | [ŚSDīp zu ŚdhSaṃh, 2, 11, 53.1 7.3]
yāmadvayāt samuddhṛtya tadgolaṃ tāmrapātrake | [ŚSDīp zu ŚdhSaṃh, 2, 11, 53.1 8.1]
ācchādyairaṇḍapatraiśca yāmārdhenoṣṇatā bhavet | [ŚSDīp zu ŚdhSaṃh, 2, 11, 53.1 8.2]
ityādi | [ŚSDīp zu ŚdhSaṃh, 2, 11, 53.1 8.3]
evamiti pūrvoktavidhinā sarvāṇi lohāni kāntatīkṣṇamuṇḍaprabhṛtīni svarṇādīni api anayā yuktyā ca mārayediti bhāvaḥ | [ŚSDīp zu ŚdhSaṃh, 2, 11, 53.1 9]
ādiśabdagrahaṇāt raupyatāmrādayaḥ | [ŚSDīp zu ŚdhSaṃh, 2, 11, 53.1 10]
aparamapi śilāgandhārkadugdhāktā ityādi sugamam | [ŚSDīp zu ŚdhSaṃh, 2, 11, 53.1 11]
satyamityanena vāritaraṃ bhavedityarthaḥ | [ŚSDīp zu ŚdhSaṃh, 2, 11, 53.1 12]
yathā guruvacastathātra boddhavyam | [ŚSDīp zu ŚdhSaṃh, 2, 11, 53.1 13]
etena kimuktaṃ mṛtaṃ lohaṃ tu paścāt saṃskāritaṃ kuryādityabhiprāyaḥ | [ŚSDīp zu ŚdhSaṃh, 2, 11, 53.1 14]
tathā hi | [ŚSDīp zu ŚdhSaṃh, 2, 11, 53.1 15.1]
ghṛtatulyaṃ mṛtaṃ lohaṃ lohapātragataṃ pacet | [ŚSDīp zu ŚdhSaṃh, 2, 11, 53.1 15.2]
jīrṇe ghṛtaṃ samādāya yogavāheṣu yojayet | [ŚSDīp zu ŚdhSaṃh, 2, 11, 53.1 15.3]
ityādi | [ŚSDīp zu ŚdhSaṃh, 2, 11, 53.1 15.4]
{ŚSDīp zu ŚdhSaṃh, 2, 11, 54.1}
mākṣikamiti | [ŚSDīp zu ŚdhSaṃh, 2, 11, 54.1 1]
mākṣikaṃ dhātumākṣikam | [ŚSDīp zu ŚdhSaṃh, 2, 11, 54.1 2]
tad dvividham ekaṃ svarṇamākṣikam aparaṃ tāramākṣikaṃ kāṃsyamākṣikamiti | [ŚSDīp zu ŚdhSaṃh, 2, 11, 54.1 3]
tutthakaṃ prasiddham | [ŚSDīp zu ŚdhSaṃh, 2, 11, 54.1 4]
abhram abhrakaṃ nīlāñjanaṃ prasiddham śilā manaḥśilā tālakaṃ haritālaṃ rasakaṃ kharparakaḥ sa ca tutthakabhedaḥ | [ŚSDīp zu ŚdhSaṃh, 2, 11, 54.1 5]
ete saptopadhātavaḥ kathitāḥ | [ŚSDīp zu ŚdhSaṃh, 2, 11, 54.1 6]
{ŚSDīp zu ŚdhSaṃh, 2, 11, 58.1}
idānīṃ pratyekena śodhanamāraṇamāha athetyādi | [ŚSDīp zu ŚdhSaṃh, 2, 11, 58.1 1]
mākṣikasyeti spaṣṭam | [ŚSDīp zu ŚdhSaṃh, 2, 11, 58.1 2]
karkoṭīti | [ŚSDīp zu ŚdhSaṃh, 2, 11, 58.1 3]
vimalā svarṇamākṣikabhedaḥ karkoṭī vandhyākarkoṭī grāhyā meṣaśṛṅgī vallīsaṃjñā prasiddhā etayordravaiḥ sadyorasaiḥ patrāṇāmiti śeṣaḥ | [ŚSDīp zu ŚdhSaṃh, 2, 11, 58.1 4]
jambīrajairiti jambīraphalarasaiḥ dinamiti mardayet iti śeṣaḥ | [ŚSDīp zu ŚdhSaṃh, 2, 11, 58.1 5]
tena pratyekarasena kṛtvā dinaikaṃ mardayed ityarthaḥ | [ŚSDīp zu ŚdhSaṃh, 2, 11, 58.1 6]
ātape tīvra iti tīvragharme | [ŚSDīp zu ŚdhSaṃh, 2, 11, 58.1 7]
tīvragharmābhāve agnau śodhayedityapi sampradāyaḥ | [ŚSDīp zu ŚdhSaṃh, 2, 11, 58.1 8]
uktaṃ ca | [ŚSDīp zu ŚdhSaṃh, 2, 11, 58.1 9.1]
jambīrāṇāṃ rasaiḥ svinnaṃ meṣaśṛṅgīrase'thavā | [ŚSDīp zu ŚdhSaṃh, 2, 11, 58.1 9.2]
rambhātoyena vā pācyaṃ ghasraṃ vimalaśodhanam | [ŚSDīp zu ŚdhSaṃh, 2, 11, 58.1 9.3]
iti | [ŚSDīp zu ŚdhSaṃh, 2, 11, 58.1 9.4]
{ŚSDīp zu ŚdhSaṃh, 2, 11, 59.2}
viṣṭhayā mardayet iti viṣṭhā purīṣam | [ŚSDīp zu ŚdhSaṃh, 2, 11, 59.2 1]
mārjārakakapotayoriti mārjārako biḍālaḥ kapotaḥ prasiddhaḥ anayoḥ purīṣaṃ tvanumānato grāhyam ṭaṅkaṇaṃ saubhāgyakṣāraṃ daśāṃśamiti tutthakaparimāṇāt | [ŚSDīp zu ŚdhSaṃh, 2, 11, 59.2 2]
mṛdupuṭaṃ tu kukkuṭapuṭaprabhṛtikaṃ paścād dadhnā kṛtvā puṭamekaṃ deyam | [ŚSDīp zu ŚdhSaṃh, 2, 11, 59.2 3]
tadanu kṣaudrairapi puṭamekaṃ dadyādityarthaḥ | [ŚSDīp zu ŚdhSaṃh, 2, 11, 59.2 4]
{ŚSDīp zu ŚdhSaṃh, 2, 11, 61.1}
adhunā abhrakaśodhanam āha kṛṣṇeti | [ŚSDīp zu ŚdhSaṃh, 2, 11, 61.1 1]
kṛṣṇābhrakaṃ vajrajātisaṃjñaṃ kathitam | [ŚSDīp zu ŚdhSaṃh, 2, 11, 61.1 2]
yatastvabhrakaṃ tu caturvidhaṃ bhavati | [ŚSDīp zu ŚdhSaṃh, 2, 11, 61.1 3]
tathā hi tantrāntarād utpattiprabhṛtikaṃ likhyate yathā | [ŚSDīp zu ŚdhSaṃh, 2, 11, 61.1 4.1]
purā vadhāya vṛtrasya vajriṇā vajramuddhṛtam | [ŚSDīp zu ŚdhSaṃh, 2, 11, 61.1 4.2]
visphuliṅgāstatastasya gaganaṃ parisarpitāḥ | [ŚSDīp zu ŚdhSaṃh, 2, 11, 61.1 4.3]
nipetur meghanirghoṣāt śikhareṣu mahībhṛtām | [ŚSDīp zu ŚdhSaṃh, 2, 11, 61.1 5.1]
tebhya eva samutpannaṃ tattadgiriṣu cābhrakam | [ŚSDīp zu ŚdhSaṃh, 2, 11, 61.1 5.2]
tadvajraṃ vajrajātatvādabhramabhraravodbhavāt | [ŚSDīp zu ŚdhSaṃh, 2, 11, 61.1 6.1]
gaganacyutajātatvādūcire gaganaṃ surāḥ | [ŚSDīp zu ŚdhSaṃh, 2, 11, 61.1 6.2]
tadbrāhmaṇakṣatriyaviṭśūdrabhedāccaturvidham | [ŚSDīp zu ŚdhSaṃh, 2, 11, 61.1 7.1]
krameṇaiva sitaṃ raktaṃ pītaṃ kṛṣṇaṃ ca varṇataḥ | [ŚSDīp zu ŚdhSaṃh, 2, 11, 61.1 7.2]
pinākaṃ darduraṃ nāgaṃ vajraṃ ceti caturvidham | [ŚSDīp zu ŚdhSaṃh, 2, 11, 61.1 8]
pinākādyāstrayo varjyā vajrajātiṃ samāharet | [ŚSDīp zu ŚdhSaṃh, 2, 11, 61.1 9]
muñcatyagnau vinikṣiptaṃ pinākaṃ dalasaṃcayam | [ŚSDīp zu ŚdhSaṃh, 2, 11, 61.1 10.1]
darduraṃ nihitaṃ hyagnau kurute darduradhvanim | [ŚSDīp zu ŚdhSaṃh, 2, 11, 61.1 10.2]
nāgaṃ cāgnau vinikṣiptaṃ phūtkāraṃ ca vimuñcati | [ŚSDīp zu ŚdhSaṃh, 2, 11, 61.1 11.1]
vajrābhrakaṃ tu vahnisthaṃ na kvacidvikṛtiṃ vrajet | [ŚSDīp zu ŚdhSaṃh, 2, 11, 61.1 11.2]
tasmādvajrābhrakaṃ yojyaṃ vyādhivārdhakyamṛtyujit | [ŚSDīp zu ŚdhSaṃh, 2, 11, 61.1 12.1]
tatra dakṣiṇaśaile 'rkaśeṣād alpaguṇaṃ hi tat | [ŚSDīp zu ŚdhSaṃh, 2, 11, 61.1 12.2]
alpasattvaṃ tadā dhatte abhre sattvaṃ guṇapradam | [ŚSDīp zu ŚdhSaṃh, 2, 11, 61.1 13.1]
atha cottaraśailotthaṃ bahusatvaṃ guṇādhikam | [ŚSDīp zu ŚdhSaṃh, 2, 11, 61.1 13.2]
śaṃsanti munayaḥ sarve prayoge kṛṣṇam abhrakam | [ŚSDīp zu ŚdhSaṃh, 2, 11, 61.1 13.3]
iti | [ŚSDīp zu ŚdhSaṃh, 2, 11, 61.1 13.4]
śodhanaṃ cāha taṇḍulīyāmlayoriti | [ŚSDīp zu ŚdhSaṃh, 2, 11, 61.1 14]
taṇḍulīyo meghanādaḥ amlaḥ kāñjikaṃ tadabhāve jambīraprabhṛtikaṃ grāhyam | [ŚSDīp zu ŚdhSaṃh, 2, 11, 61.1 15]
aṣṭayāmaṃ dvayor dravyayostena pratyekaṃ caturyāmamityarthaḥ | [ŚSDīp zu ŚdhSaṃh, 2, 11, 61.1 16]
{ŚSDīp zu ŚdhSaṃh, 2, 11, 66.1}
atha māraṇaṃ yathā kṛtvā dhānyābhrakamityādi | [ŚSDīp zu ŚdhSaṃh, 2, 11, 66.1 1]
dhānyābhrakavidhānaṃ tu tantrāntarād avagantavyam | [ŚSDīp zu ŚdhSaṃh, 2, 11, 66.1 2]
tadyathā | [ŚSDīp zu ŚdhSaṃh, 2, 11, 66.1 3.1]
baddhvā dhānyayute vastre mardayetkāñjikaiḥ saha | [ŚSDīp zu ŚdhSaṃh, 2, 11, 66.1 3.2]
ādāyādhogataṃ śuddhaṃ śukraṃ dhānyābhrakaṃ bhavet | [ŚSDīp zu ŚdhSaṃh, 2, 11, 66.1 3.3]
iti | [ŚSDīp zu ŚdhSaṃh, 2, 11, 66.1 3.4]
kambalād galitaṃ ślakṣṇo māraṇādau praśasyate | [ŚSDīp zu ŚdhSaṃh, 2, 11, 66.1 4.1]
iti | [ŚSDīp zu ŚdhSaṃh, 2, 11, 66.1 4.2]
athavā | [ŚSDīp zu ŚdhSaṃh, 2, 11, 66.1 4.3]
cūrṇābhraṃ śālisaṃyuktaṃ baddhvā kambalake tathā | [ŚSDīp zu ŚdhSaṃh, 2, 11, 66.1 4.4]
trirātraṃ kāṃjike sthāpyaṃ tat klinnaṃ mardayeddṛḍham | [ŚSDīp zu ŚdhSaṃh, 2, 11, 66.1 4.5]
veṣṭayed arkapatraiścetyanena cakrākāraṃ dravyaṃ patrair veṣṭayitvāgnau puṭet | [ŚSDīp zu ŚdhSaṃh, 2, 11, 66.1 5]
samyagiti grahaṇena tat patraveṣṭitaṃ cakrākāraṃ dravyaṃ kharpare nidhāya upari ca kharparaṃ dattvā tadūrdhvādhaḥ āraṇyakopalāni ca dattvāgniṃ prajvālya gajapuṭe puṭediti tātparyārthaḥ | [ŚSDīp zu ŚdhSaṃh, 2, 11, 66.1 6]
evaṃ saptavāraṃ yāvat puṭet | [ŚSDīp zu ŚdhSaṃh, 2, 11, 66.1 7]
arkakṣīrair evetyarthaḥ | [ŚSDīp zu ŚdhSaṃh, 2, 11, 66.1 8]
tataḥ paścādvaṭajaṭākvāthaiḥ kṛtvā puṭatrayameva deyam | [ŚSDīp zu ŚdhSaṃh, 2, 11, 66.1 9]
atha mṛtābhrasyāpi śuddhimāha tulyamityādi sugamam | [ŚSDīp zu ŚdhSaṃh, 2, 11, 66.1 10]
adhunā mṛtābhrasya guṇamapyāha mṛtam iti | [ŚSDīp zu ŚdhSaṃh, 2, 11, 66.1 11]
kecidamuṃ ślokaṃ na paṭhanti bahusthāneṣvapracāratvāt | [ŚSDīp zu ŚdhSaṃh, 2, 11, 66.1 12]
{ŚSDīp zu ŚdhSaṃh, 2, 11, 69.1}
śuddhaṃ dhānyābhrakamiti | [ŚSDīp zu ŚdhSaṃh, 2, 11, 69.1 1]
śuddhiḥ pūrvaṃ kathitā | [ŚSDīp zu ŚdhSaṃh, 2, 11, 69.1 2]
dhānyābhrakavidhānaṃ pūrvameva pradarśitam | [ŚSDīp zu ŚdhSaṃh, 2, 11, 69.1 3]
mustaṃ śuṇṭhī ca ṣaḍbhāgayojitaṃ pratyekam | [ŚSDīp zu ŚdhSaṃh, 2, 11, 69.1 4]
ṣaḍbhāgatātra abhrakaparimāṇāt | [ŚSDīp zu ŚdhSaṃh, 2, 11, 69.1 5]
kāñjikena mardanaṃ caikadinam ityarthaḥ | [ŚSDīp zu ŚdhSaṃh, 2, 11, 69.1 6]
triphalāvāriṇā triphalākvāthenetyarthaḥ | [ŚSDīp zu ŚdhSaṃh, 2, 11, 69.1 7]
tadvat puṭediti gajapuṭavidhānena | [ŚSDīp zu ŚdhSaṃh, 2, 11, 69.1 8]
evaṃ puṭais tribhiriti triphalākvāthena puṭatrayaṃ dadyād ityabhiprāyaḥ | [ŚSDīp zu ŚdhSaṃh, 2, 11, 69.1 9]
evamiti gajapuṭavidhānādinā balāprabhṛtīnāṃ pañcadravyāṇāṃ dravaiḥ kṛtvā pratyekena trivelaṃ marditaṃ pañcād vahnau puṭitaṃ cābhrakaṃ mṛtiṃ vrajed ityarthaḥ | [ŚSDīp zu ŚdhSaṃh, 2, 11, 69.1 10]
eke cātra yogatrayaṃ manyante tanmate tu mustaprabhṛticitrakāntair eko yogaḥ | [ŚSDīp zu ŚdhSaṃh, 2, 11, 69.1 11]
kevalatriphalāyā dvitīyaḥ | [ŚSDīp zu ŚdhSaṃh, 2, 11, 69.1 12]
balāprabhṛti sūraṇāntaistṛtīya iti | [ŚSDīp zu ŚdhSaṃh, 2, 11, 69.1 13]
{ŚSDīp zu ŚdhSaṃh, 2, 11, 72.1}
samprati nīlāñjanaśodhanavidhim āha nīlāñjanamiti | [ŚSDīp zu ŚdhSaṃh, 2, 11, 72.1 1]
nīlāñjanaṃ prasiddham | [ŚSDīp zu ŚdhSaṃh, 2, 11, 72.1 2]
asya bhedaḥ sauvīrāñjanaṃ śvetakṛṣṇavarṇabhedāt | [ŚSDīp zu ŚdhSaṃh, 2, 11, 72.1 3]
etasmādapi sīsakotpattirjāyate | [ŚSDīp zu ŚdhSaṃh, 2, 11, 72.1 4]
jambīradravabhāvitamiti jambīraphalarasena bhāvitaṃ śeṣaṃ sugamam | [ŚSDīp zu ŚdhSaṃh, 2, 11, 72.1 5]
evamityādi | [ŚSDīp zu ŚdhSaṃh, 2, 11, 72.1 6]
evaṃ nīlāñjanaśodhanaprakāreṇaivagairikādayo viśodhyāḥ | [ŚSDīp zu ŚdhSaṃh, 2, 11, 72.1 7]
gairikaṃ prasiddham | [ŚSDīp zu ŚdhSaṃh, 2, 11, 72.1 8]
gairikaṃ svarṇagairikaṃ ca | [ŚSDīp zu ŚdhSaṃh, 2, 11, 72.1 9]
kāsīsamiti | [ŚSDīp zu ŚdhSaṃh, 2, 11, 72.1 10]
tacca dvividham | [ŚSDīp zu ŚdhSaṃh, 2, 11, 72.1 11]
kāsīsaṃ puṣpakāsīsaṃ ca | [ŚSDīp zu ŚdhSaṃh, 2, 11, 72.1 12]
kāsīsaṃ bhasmavadalpamṛt puṣpakāsīsaṃ tadbhedaḥ kiṃcit pītaḥ ṭaṅkaṇaṃ saubhāgyakṣāraḥ varāṭikā kapardikā śeṣaṃ prasiddham | [ŚSDīp zu ŚdhSaṃh, 2, 11, 72.1 13]
taurī sphaṭikā phiṭkārī śabdavācyo mṛdbhedaḥ | [ŚSDīp zu ŚdhSaṃh, 2, 11, 72.1 14]
kaṅkuṣṭhaṃ suvarṇakṣīrī asya bhedaḥ coka iti prasiddhaḥ | [ŚSDīp zu ŚdhSaṃh, 2, 11, 72.1 15]
sa ca raktakṣīrasehuṇḍa iti pratīteḥ | [ŚSDīp zu ŚdhSaṃh, 2, 11, 72.1 16]
niścitamityanenānyat śodhanamapi nāpekṣayet | [ŚSDīp zu ŚdhSaṃh, 2, 11, 72.1 17]
yatastantrāntareṣvapi nānāprakāreṇa śodhanamasti tasmādanenaivātra śodhanameteṣāṃ pratipāditam | [ŚSDīp zu ŚdhSaṃh, 2, 11, 72.1 18]
{ŚSDīp zu ŚdhSaṃh, 2, 11, 73.1}
atha manaḥśilāśodhanamāha paced iti | [ŚSDīp zu ŚdhSaṃh, 2, 11, 73.1 1]
manaḥśilā prasiddhā | [ŚSDīp zu ŚdhSaṃh, 2, 11, 73.1 2]
dolāyantravidhānaṃ ca sampradāyato likhyate | [ŚSDīp zu ŚdhSaṃh, 2, 11, 73.1 3]
manaḥśilāṃ kaṇaśaḥ kṛtvā kadalīdalaiḥ saṃveṣṭya tadanu caturguṇena vastreṇa ca poṭṭalīṃ baddhvā mūtrapūrite bhāṇḍe vidhivat svedayet yāvaddinatrayaṃ bhavati | [ŚSDīp zu ŚdhSaṃh, 2, 11, 73.1 4]
dinagrahaṇena rātrirapi gṛhyate | [ŚSDīp zu ŚdhSaṃh, 2, 11, 73.1 5]
tenāhorātramapi svedayet ityabhiprāyaḥ eke tu dinatrayameva na tu rātrau svedanaṃ vihitam yato rātrāvadṛḍhatve dagdhādibhayāt tathā hi | [ŚSDīp zu ŚdhSaṃh, 2, 11, 73.1 6.1]
sudṛḍhe kadalīpatre vastrakhaṇḍe caturguṇe | [ŚSDīp zu ŚdhSaṃh, 2, 11, 73.1 6.2]
tanmadhye tān vinikṣipya badhnīyācca supoṭṭalīm | [ŚSDīp zu ŚdhSaṃh, 2, 11, 73.1 6.3]
kṣārāmlamūtravargeṇa svedayecca dinatrayam | [ŚSDīp zu ŚdhSaṃh, 2, 11, 73.1 7.1]
tathā svedaḥ prakartavyo majjayet poṭalī yathā | [ŚSDīp zu ŚdhSaṃh, 2, 11, 73.1 7.2]
bhavenna ca talasparśā bhāṇḍasyāpi kadācana | [ŚSDīp zu ŚdhSaṃh, 2, 11, 73.1 8.1]
iti manyante | [ŚSDīp zu ŚdhSaṃh, 2, 11, 73.1 8.2]
tato dolāyantrapramāṇamapi | [ŚSDīp zu ŚdhSaṃh, 2, 11, 73.1 9]
dravadravyeṇa bhāṇḍasya pūritārdhasya tasya ca | [ŚSDīp zu ŚdhSaṃh, 2, 11, 73.1 10.1]
mukhe tiryak kṛte daṇḍe yaddravyaṃ sūtralambitam | [ŚSDīp zu ŚdhSaṃh, 2, 11, 73.1 10.2]
svedayettanmadhyagataṃ dolāyantramiti smṛtam | [ŚSDīp zu ŚdhSaṃh, 2, 11, 73.1 10.3]
iti | [ŚSDīp zu ŚdhSaṃh, 2, 11, 73.1 10.4]
bhāvayet saptadhā pittairiti | [ŚSDīp zu ŚdhSaṃh, 2, 11, 73.1 11]
tadanu sveditā manaḥśilā ajāyāḥ pittadravaiḥ kṛtvā saptadhā gharme bhāvayet | [ŚSDīp zu ŚdhSaṃh, 2, 11, 73.1 12]
bhāvanārthadravastu yāvad dravyaṃ drāvitaṃ bhavati evaṃ śuddhimṛcchatīti | [ŚSDīp zu ŚdhSaṃh, 2, 11, 73.1 13]
eke | [ŚSDīp zu ŚdhSaṃh, 2, 11, 73.1 14.1]
kṣālayedāranāle vā sarvayogeṣu yojayet | [ŚSDīp zu ŚdhSaṃh, 2, 11, 73.1 14.2]
iti paṭhanti tathā vyākhyānayanti ca | [ŚSDīp zu ŚdhSaṃh, 2, 11, 73.1 14.3]
{ŚSDīp zu ŚdhSaṃh, 2, 11, 75.1}
idānīṃ tālakaśodhanaṃ prakaṭayannāha tālakamiti | [ŚSDīp zu ŚdhSaṃh, 2, 11, 75.1 1]
tālakaṃ haritālaṃ sacūrṇakāñjike kṣipediti cūrṇaṃ kaṇikābhāvamityarthaḥ | [ŚSDīp zu ŚdhSaṃh, 2, 11, 75.1 2]
kathaṃ yathā īṣaccūrṇayuktaṃ kāñjikaṃ bhāṇḍe kṣiptvā dolāyantravidhānena svedayet | [ŚSDīp zu ŚdhSaṃh, 2, 11, 75.1 3]
dolāyantravidhistu pūrvaṃ darśita eva | [ŚSDīp zu ŚdhSaṃh, 2, 11, 75.1 4]
tata ityanena yāmaikaṃ svedanaṃ sūcitam | [ŚSDīp zu ŚdhSaṃh, 2, 11, 75.1 5]
kūṣmāṇḍajairdravair iti kūṣmāṇḍaphalasya sadyorasaiḥ kvāthairvā | [ŚSDīp zu ŚdhSaṃh, 2, 11, 75.1 6]
triphalājalairiti | [ŚSDīp zu ŚdhSaṃh, 2, 11, 75.1 7]
kvathitatriphalājalaiḥ kvathitatriphalātoyaiḥ | [ŚSDīp zu ŚdhSaṃh, 2, 11, 75.1 8]
śeṣaṃ sugamam | [ŚSDīp zu ŚdhSaṃh, 2, 11, 75.1 9]
{ŚSDīp zu ŚdhSaṃh, 2, 11, 76.1}
atha rasakaśodhanaṃ vyācaṣṭe naramūtrairiti | [ŚSDīp zu ŚdhSaṃh, 2, 11, 76.1 1]
rasakaṃ kharparakaṃ tacca tutthabhedaḥ | [ŚSDīp zu ŚdhSaṃh, 2, 11, 76.1 2]
naramūtrairgomūtraiśca pṛthak pacet na tu militamūtradvayaiḥ | [ŚSDīp zu ŚdhSaṃh, 2, 11, 76.1 3]
naramūtraṃ saptāhaṃ yāvat cet dolāyantreṇa athavā gomūtraiḥ | [ŚSDīp zu ŚdhSaṃh, 2, 11, 76.1 4.1]
saptāhāt sveditaḥ śuddho rasako naravāriṇā | [ŚSDīp zu ŚdhSaṃh, 2, 11, 76.1 4.2]
ityādi vacanāt | [ŚSDīp zu ŚdhSaṃh, 2, 11, 76.1 4.3]
{ŚSDīp zu ŚdhSaṃh, 2, 11, 78.2}
lākṣeti | [ŚSDīp zu ŚdhSaṃh, 2, 11, 78.2 1]
lākṣā prasiddhā | [ŚSDīp zu ŚdhSaṃh, 2, 11, 78.2 2]
śigruḥ śobhāñjanatvak mūlaṃ vā | [ŚSDīp zu ŚdhSaṃh, 2, 11, 78.2 3]
guñjāphalāni ūrṇā meṣaromāṇi guḍasaindhave prasiddhe | [ŚSDīp zu ŚdhSaṃh, 2, 11, 78.2 4]
yavatiktā sarpākṣī | [ŚSDīp zu ŚdhSaṃh, 2, 11, 78.2 5]
yathālābhamiti vyastaṃ samastaṃ vā grāhyam | [ŚSDīp zu ŚdhSaṃh, 2, 11, 78.2 6]
sarve dhātava iti dhātugrahaṇena upadhātava uparasāśca grāhyāḥ | [ŚSDīp zu ŚdhSaṃh, 2, 11, 78.2 7]
yataḥ | [ŚSDīp zu ŚdhSaṃh, 2, 11, 78.2 8.1]
yantropari svabhāge'sti rase tatsarvabhājane | [ŚSDīp zu ŚdhSaṃh, 2, 11, 78.2 8.2]
kartavyaṃ tadguṇādhikyād rasajñair iti niścitam | [ŚSDīp zu ŚdhSaṃh, 2, 11, 78.2 8.3]
iti | [ŚSDīp zu ŚdhSaṃh, 2, 11, 78.2 9]
gāḍhavahninā mūṣādhmātā iti | [ŚSDīp zu ŚdhSaṃh, 2, 11, 78.2 10]
tena pātālayantreṇa vā yathāyogyaṃ sattvanirgamaṃ kārayed ityarthaḥ | [ŚSDīp zu ŚdhSaṃh, 2, 11, 78.2 11]
tathāhi | [ŚSDīp zu ŚdhSaṃh, 2, 11, 78.2 12.1]
sarvatulyaṃ ca dhānyāmlaṃ bhūnāgaṃ mṛttikā punaḥ | [ŚSDīp zu ŚdhSaṃh, 2, 11, 78.2 12.2]
tathā pāṣāṇacūrṇāni kaṭhinoparasāśca ye | [ŚSDīp zu ŚdhSaṃh, 2, 11, 78.2 12.3]
melayenmāhiṣaiḥ pañcadugdhādiśakṛdantakaiḥ | [ŚSDīp zu ŚdhSaṃh, 2, 11, 78.2 13.1]
dṛḍhaṃ mardya vaṭīṃ kuryāt karṣamātraṃ ca śoṣayet | [ŚSDīp zu ŚdhSaṃh, 2, 11, 78.2 13.2]
koṭīyantrair dhamedvahnāvaṅgāre khādirodbhavaiḥ | [ŚSDīp zu ŚdhSaṃh, 2, 11, 78.2 14.1]
trivāraṃ dhmāpayedevaṃ satvaṃ patati nirmalam | [ŚSDīp zu ŚdhSaṃh, 2, 11, 78.2 14.2]
asādhyānmocayet sattvam abhrakādestu kā kathā | [ŚSDīp zu ŚdhSaṃh, 2, 11, 78.2 15]
koṭīyantraṃ prasiddhametat | [ŚSDīp zu ŚdhSaṃh, 2, 11, 78.2 16]
pātālayantranalikāyantrayoḥ svarūpaṃ likhyate eteṣāṃ sattvanirgamaḥ sampradāyato yathā gurusaṃkāśaṃ dṛṣṭvā vā kāryo na doṣaḥ | [ŚSDīp zu ŚdhSaṃh, 2, 11, 78.2 17]
{ŚSDīp zu ŚdhSaṃh, 2, 11, 83.1}
ratnānāṃ śodhanamāraṇamapyāha tāvat pūrvaṃ vajrasya śodhanamāha kulatthaketi | [ŚSDīp zu ŚdhSaṃh, 2, 11, 83.1 1]
vajraṃ hīrakam | [ŚSDīp zu ŚdhSaṃh, 2, 11, 83.1 2]
taccaturvidhaṃ bhavati | [ŚSDīp zu ŚdhSaṃh, 2, 11, 83.1 3]
tathā hi | [ŚSDīp zu ŚdhSaṃh, 2, 11, 83.1 4.1]
śvetaraktapītakṛṣṇāścaturdhā vajrajātayaḥ | [ŚSDīp zu ŚdhSaṃh, 2, 11, 83.1 4.2]
rasāyane bhavedvipraḥ śubhraḥ siddhyaṣṭadāyakaḥ | [ŚSDīp zu ŚdhSaṃh, 2, 11, 83.1 4.3]
kṣatriyo mṛtyujidrakto valīpalitarogahā | [ŚSDīp zu ŚdhSaṃh, 2, 11, 83.1 5.1]
dhanaprado bhavedvaiśyaḥ pīto dehasya dārḍhyakṛt | [ŚSDīp zu ŚdhSaṃh, 2, 11, 83.1 5.2]
kṛṣṇaḥ śūdro rujāṃ hantā vapuḥstambhaṃ karoti ca | [ŚSDīp zu ŚdhSaṃh, 2, 11, 83.1 6.1]
puṃstrīnapuṃsakāścaite lakṣaṇena tu lakṣayet | [ŚSDīp zu ŚdhSaṃh, 2, 11, 83.1 6.2]
suvṛttāḥ phalasampūrṇās tejovanto bṛhattarāḥ | [ŚSDīp zu ŚdhSaṃh, 2, 11, 83.1 7.1]
puruṣāste samākhyātā rekhābinduvivarjitāḥ | [ŚSDīp zu ŚdhSaṃh, 2, 11, 83.1 7.2]
rekhābindusamāyuktāḥ ṣaḍasrāstāḥ striyaḥ smṛtāḥ | [ŚSDīp zu ŚdhSaṃh, 2, 11, 83.1 8.1]
trikoṇadehadīrghaṃ ca tannapuṃsakameva ca | [ŚSDīp zu ŚdhSaṃh, 2, 11, 83.1 8.2]
pūrvapūrvaṃ tu te śreṣṭhāḥ puruṣā rasabandhakāḥ | [ŚSDīp zu ŚdhSaṃh, 2, 11, 83.1 9.1]
śarīrakāntijanakā bhogadā vajrayoṣitaḥ | [ŚSDīp zu ŚdhSaṃh, 2, 11, 83.1 9.2]
napuṃsakāstvalpavīryā akāmāḥ sattvavarjitāḥ | [ŚSDīp zu ŚdhSaṃh, 2, 11, 83.1 10.1]
striyaḥ strīṇāṃ pradātavyāḥ klībe klībaṃ tathaiva ca | [ŚSDīp zu ŚdhSaṃh, 2, 11, 83.1 10.2]
sarveṣāṃ sarvadā yojyāḥ puruṣā balavattarāḥ | [ŚSDīp zu ŚdhSaṃh, 2, 11, 83.1 11.1]
iti | [ŚSDīp zu ŚdhSaṃh, 2, 11, 83.1 11.2]
anyatrāpi pañca doṣā guṇāḥ pañca chāyā caiva caturvidhā | [ŚSDīp zu ŚdhSaṃh, 2, 11, 83.1 12.1]
śvetā raktā tathā pītā kṛṣṇā caiva nigṛhyate | [ŚSDīp zu ŚdhSaṃh, 2, 11, 83.1 12.2]
ṣaṭkoṇaṃ laghu tīkṣṇaṃ ca bṛhadaṣṭadalaṃ ca yat | [ŚSDīp zu ŚdhSaṃh, 2, 11, 83.1 13.1]
jale tarati tadvajraṃ tadgrāhyaṃ rasakarmaṇi | [ŚSDīp zu ŚdhSaṃh, 2, 11, 83.1 13.2]
iti | [ŚSDīp zu ŚdhSaṃh, 2, 11, 83.1 13.3]
etasya śodhanādikamapyāha kulatthetyādi | [ŚSDīp zu ŚdhSaṃh, 2, 11, 83.1 14]
kulattho'nnaviśeṣaḥ prasiddhaḥ | [ŚSDīp zu ŚdhSaṃh, 2, 11, 83.1 15]
kodravo 'pyannaviśeṣaḥ | [ŚSDīp zu ŚdhSaṃh, 2, 11, 83.1 16]
kvāthena kṛtvā dolāyantre vipācayedityabhiprāyaḥ | [ŚSDīp zu ŚdhSaṃh, 2, 11, 83.1 17]
taptamiti dolāyantrasveditaṃ tadvajraṃ paścādagnau saṃtaptaṃ kṛtvā tadanu kharamūtre niṣecayet | [ŚSDīp zu ŚdhSaṃh, 2, 11, 83.1 18]
evaṃ trisaptadhā kṛtvā mṛtaṃ vajraṃ śreṣṭhaṃ bhavatītyarthaḥ | [ŚSDīp zu ŚdhSaṃh, 2, 11, 83.1 19]
kecit tu dolāyantre svedanam ahorātreṇaiva bhavati | [ŚSDīp zu ŚdhSaṃh, 2, 11, 83.1 20]
tathā ca tantrāntare | [ŚSDīp zu ŚdhSaṃh, 2, 11, 83.1 21.1]
kulatthakodravakvāthe dolāyantreṇa pācayet | [ŚSDīp zu ŚdhSaṃh, 2, 11, 83.1 21.2]
ahorātrāt samuddhṛtya hayamūtreṇa bhāvayet | [ŚSDīp zu ŚdhSaṃh, 2, 11, 83.1 21.3]
iti | [ŚSDīp zu ŚdhSaṃh, 2, 11, 83.1 21.4]
{ŚSDīp zu ŚdhSaṃh, 2, 11, 84.1}
hiṅgusaindhaveti | [ŚSDīp zu ŚdhSaṃh, 2, 11, 84.1 1]
kulatthaṃ prasiddham | [ŚSDīp zu ŚdhSaṃh, 2, 11, 84.1 2]
tadbhave kvāthe hiṅgusaindhavakalkena vajraṃ liptvāgnau saṃtāpya kulatthakvāthenaiva secayediti sampradāyaḥ | [ŚSDīp zu ŚdhSaṃh, 2, 11, 84.1 3]
{ŚSDīp zu ŚdhSaṃh, 2, 11, 85.2}
maṇḍūkamiti | [ŚSDīp zu ŚdhSaṃh, 2, 11, 85.2 1]
maṇḍūkānāṃ mūtravidhānamatra subodhaṃ jñātavyam | [ŚSDīp zu ŚdhSaṃh, 2, 11, 85.2 2]
tatrādau vajramagnau saṃtaptaṃ kṛtvā tanmaṇḍūkamūtre āvapet | [ŚSDīp zu ŚdhSaṃh, 2, 11, 85.2 3]
secayed ityarthaḥ | [ŚSDīp zu ŚdhSaṃh, 2, 11, 85.2 4]
taptaṃ ca bahudhā iti ko'rthaḥ saptavāraṃ yāvatkuryādityarthaḥ | [ŚSDīp zu ŚdhSaṃh, 2, 11, 85.2 5]
{ŚSDīp zu ŚdhSaṃh, 2, 11, 88.1}
vaikrāntamiti | [ŚSDīp zu ŚdhSaṃh, 2, 11, 88.1 1]
vajravacchodhyamiti | [ŚSDīp zu ŚdhSaṃh, 2, 11, 88.1 2]
yathā vajraṃ pūrvaṃ śodhitaṃ kulatthādikvāthena tathā vaikrāntamapi saṃśodhya paścānmārayedityabhiprāyaḥ | [ŚSDīp zu ŚdhSaṃh, 2, 11, 88.1 3]
yataḥ | [ŚSDīp zu ŚdhSaṃh, 2, 11, 88.1 4.1]
vaikrāntaṃ vajrabhedaṃ syāt | [ŚSDīp zu ŚdhSaṃh, 2, 11, 88.1 4.2]
iti | [ŚSDīp zu ŚdhSaṃh, 2, 11, 88.1 4.3]
keṣāṃcinmate caturvidhaṃ bhavati | [ŚSDīp zu ŚdhSaṃh, 2, 11, 88.1 5]
vajram atra dvividhameva grāhyaṃ śreṣṭhatvāt hayamūtreṇa ghoṭakamūtreṇa | [ŚSDīp zu ŚdhSaṃh, 2, 11, 88.1 6]
taptaṃ taptamiti ko'rthaḥ taptvāgnau saṃtāpya mūtre āvaped ityarthaḥ | [ŚSDīp zu ŚdhSaṃh, 2, 11, 88.1 7]
evaṃ caturdaśavāraṃ yāvat kuryāt | [ŚSDīp zu ŚdhSaṃh, 2, 11, 88.1 8]
tataḥ paścāt vaikrāntaṃ meṣadugdhaṃ tasya pañcāṅgaṃ tasya golakaṃ kṛtvā tatra vaikrāntaṃ melayitvā paścānmūṣāpuṭe saṃrudhyāgnau pacet | [ŚSDīp zu ŚdhSaṃh, 2, 11, 88.1 9]
meṣadugdhaṃ meṣadugdhikā tasyāḥ pañcāṅgamityarthaḥ pañcāṅgaṃ tvakpatrapuṣpaphalamūlāni | [ŚSDīp zu ŚdhSaṃh, 2, 11, 88.1 10]
evaṃ saptadhā kṛtvā bhasmatāṃ yāti | [ŚSDīp zu ŚdhSaṃh, 2, 11, 88.1 11]
kecit tu meṣadugdhasyetyasya sthāne latāstūttaravāruṇyā iti paṭhanti tasmāt pañcāṅgaṃ laghvindravāruṇyā grāhyam | [ŚSDīp zu ŚdhSaṃh, 2, 11, 88.1 12]
granthāntaradarśanācca | [ŚSDīp zu ŚdhSaṃh, 2, 11, 88.1 13.1]
tathā hi | [ŚSDīp zu ŚdhSaṃh, 2, 11, 88.1 13.2]
tataścottaravāruṇyā pañcāṅgaṃ golakaṃ kṣipet | [ŚSDīp zu ŚdhSaṃh, 2, 11, 88.1 13.3]
ruddhvā mūṣāpuṭe paścātpaceduddhṛtya golakāt | [ŚSDīp zu ŚdhSaṃh, 2, 11, 88.1 13.4]
kṣiptvā ruddhvā paceccaivaṃ saptadhā bhasmatāṃ nayet | [ŚSDīp zu ŚdhSaṃh, 2, 11, 88.1 13.5]
iti | [ŚSDīp zu ŚdhSaṃh, 2, 11, 88.1 13.6]
vajrasthāne niyojayediti tadvaikrāntaṃ tasya kārye niyojayedityabhiprāyaḥ | [ŚSDīp zu ŚdhSaṃh, 2, 11, 88.1 14]
ata eva vaikrāntaṃ vajravacchodhyamiti kathitam | [ŚSDīp zu ŚdhSaṃh, 2, 11, 88.1 15]
{ŚSDīp zu ŚdhSaṃh, 2, 11, 92.1}
svedayediti | [ŚSDīp zu ŚdhSaṃh, 2, 11, 92.1 1]
jayantī śākabhedaḥ | [ŚSDīp zu ŚdhSaṃh, 2, 11, 92.1 2]
maṇimuktāpravālānīti | [ŚSDīp zu ŚdhSaṃh, 2, 11, 92.1 3]
maṇayo nānāvidhāste māṇikyapuṣparāganīlamaṇivaidūryagārutmataprabhṛtayaḥ | [ŚSDīp zu ŚdhSaṃh, 2, 11, 92.1 4]
muktā mauktikam | [ŚSDīp zu ŚdhSaṃh, 2, 11, 92.1 5]
te'pi bahudhā bhavanti | [ŚSDīp zu ŚdhSaṃh, 2, 11, 92.1 6]
pravālaṃ vidrumaṃ tadapi bahuvidham kumārī nārīśabdavācyā taṇḍulīyo meghanādaḥ stanyaṃ kṣīraṃ tena kimuktam | [ŚSDīp zu ŚdhSaṃh, 2, 11, 92.1 7]
ratnādīni pūrvaṃ dolāyantre jayantyāḥ svarasena saṃsvedya yāmaikaṃ yāvat paścāt tadagnau saṃtaptaṃ kṛtvā kumāryādīnām ekatamarasena niṣiñcayet | [ŚSDīp zu ŚdhSaṃh, 2, 11, 92.1 8]
evaṃ saptadhā kṛtvā mṛtāni bhavantītyarthaḥ | [ŚSDīp zu ŚdhSaṃh, 2, 11, 92.1 9]
mauktikānīti bahuvacanatvenāṣṭaprakārāṇi teṣāmucyante | [ŚSDīp zu ŚdhSaṃh, 2, 11, 92.1 10]
tadyathā | [ŚSDīp zu ŚdhSaṃh, 2, 11, 92.1 11.1]
meghānāmatha śaṅkhānāṃ varāhasya ca dantinaḥ | [ŚSDīp zu ŚdhSaṃh, 2, 11, 92.1 11.2]
mīnajaṃ vaṃśajaṃ caiva phaṇijaṃ śuktijaṃ tathā | [ŚSDīp zu ŚdhSaṃh, 2, 11, 92.1 11.3]
aṣṭau muktāphalānyeva sadā jāraṇakarmaṇi | [ŚSDīp zu ŚdhSaṃh, 2, 11, 92.1 12.1]
guṇayuktāni gṛhyante doṣayuktāni varjayet | [ŚSDīp zu ŚdhSaṃh, 2, 11, 92.1 12.2]
yataḥ | [ŚSDīp zu ŚdhSaṃh, 2, 11, 92.1 13.1]
sthūlaṃ vṛttaṃ guru snigdhaṃ raśmitārajalānvitam | [ŚSDīp zu ŚdhSaṃh, 2, 11, 92.1 13.2]
śvetamāhlādakaṃ svacchaṃ muktāyāśca guṇā daśa | [ŚSDīp zu ŚdhSaṃh, 2, 11, 92.1 13.3]
iti | [ŚSDīp zu ŚdhSaṃh, 2, 11, 92.1 13.4]
pravālānīti bahuvacanenātrāpi jātiguṇadoṣādikaṃ sūcayati | [ŚSDīp zu ŚdhSaṃh, 2, 11, 92.1 14]
tathāhi | [ŚSDīp zu ŚdhSaṃh, 2, 11, 92.1 15.1]
atiriktaṃ ca dīptaṃ ca vidrumaṃ parimaṇḍalam | [ŚSDīp zu ŚdhSaṃh, 2, 11, 92.1 15.2]
snigdhaṃ ca svaccharūpaṃ ca baddhaṃ śuddhaṃ samaṃ guru | [ŚSDīp zu ŚdhSaṃh, 2, 11, 92.1 15.3]
aṅgārasadṛśaṃ piṇḍaṃ pravāle'mī guṇā daśa | [ŚSDīp zu ŚdhSaṃh, 2, 11, 92.1 16.1]
gauraṃ raṅgajalākrāntaṃ sūkṣmaṃ vakraṃ sakoṭaram | [ŚSDīp zu ŚdhSaṃh, 2, 11, 92.1 16.2]
rūkṣaṃ kṛṣṇaṃ laghu śvetaṃ pravālam aśubhaṃ tyajet | [ŚSDīp zu ŚdhSaṃh, 2, 11, 92.1 17.1]
tathā ratnānyaśeṣataḥ | [ŚSDīp zu ŚdhSaṃh, 2, 11, 92.1 17.2]
iti | [ŚSDīp zu ŚdhSaṃh, 2, 11, 92.1 17.3]
aśeṣato'pi tajjñasakāśādavagantavyāni | [ŚSDīp zu ŚdhSaṃh, 2, 11, 92.1 18]
teṣāṃ ca lakṣaṇāni likhyante yathā | [ŚSDīp zu ŚdhSaṃh, 2, 11, 92.1 19.1]
padmarāgaṃ kuruvindaṃ sugandhaṃ nīlagandhakam | [ŚSDīp zu ŚdhSaṃh, 2, 11, 92.1 19.2]
māṇikyaṃ caiva vijñeyaṃ brāhmaṇādikrameṇa tu | [ŚSDīp zu ŚdhSaṃh, 2, 11, 92.1 19.3]
nirdhūmaṃ jvaladaṅgāramindragopasamaprabham | [ŚSDīp zu ŚdhSaṃh, 2, 11, 92.1 20.1]
guñjārāgapratīkāśaṃ māṇikyaṃ rasakarmaṇi | [ŚSDīp zu ŚdhSaṃh, 2, 11, 92.1 20.2]
cāmpeyakasamo varṇairhemavarṇaḥ sunirmalaḥ | [ŚSDīp zu ŚdhSaṃh, 2, 11, 92.1 21.1]
atidīpto bhavedyastu padmarāgaḥ sa ucyate | [ŚSDīp zu ŚdhSaṃh, 2, 11, 92.1 21.2]
sthūlavṛddhamadhucchāyaṃ bhrājiṣṇu śvetamujjvalam | [ŚSDīp zu ŚdhSaṃh, 2, 11, 92.1 21.3]
guru snigdhaṃ tathā proktaṃ rasarājasya karmaṇi | [ŚSDīp zu ŚdhSaṃh, 2, 11, 92.1 22.1]
indranīlo mahānīlo nīlaśca kṛṣṇanīlakaḥ | [ŚSDīp zu ŚdhSaṃh, 2, 11, 92.1 22.2]
ete nīlāstu catvāro brāhmaṇādikrameṇa tu | [ŚSDīp zu ŚdhSaṃh, 2, 11, 92.1 23.1]
atasīpuṣpasaṅkāśaṃ nīlajīmūtasannibham | [ŚSDīp zu ŚdhSaṃh, 2, 11, 92.1 23.2]
yaḥ karoti payo nīlaṃ mahānīlaṃ taducyate | [ŚSDīp zu ŚdhSaṃh, 2, 11, 92.1 24.1]
biḍālanetrasaṃkāśaṃ nīlapītaṃ sunirmalam | [ŚSDīp zu ŚdhSaṃh, 2, 11, 92.1 24.2]
calaṃ laśunamadhyasthaṃ vaidūryaṃ rasakarmaṇi | [ŚSDīp zu ŚdhSaṃh, 2, 11, 92.1 25.1]
vijñeyo garuḍodgāraḥ karipakṣo dvitīyakaḥ | [ŚSDīp zu ŚdhSaṃh, 2, 11, 92.1 25.2]
tṛtīyo vaṃśapattraśca caturtho dhūlidhūsaraḥ | [ŚSDīp zu ŚdhSaṃh, 2, 11, 92.1 26.1]
khadyotadyutisaṃkāśo mayūrakaṃṭhasannibhaḥ | [ŚSDīp zu ŚdhSaṃh, 2, 11, 92.1 26.2]
komalatvaṃ caturṇāṃ supraśastaṃ rasakarmaṇi | [ŚSDīp zu ŚdhSaṃh, 2, 11, 92.1 27.1]
iti | [ŚSDīp zu ŚdhSaṃh, 2, 11, 92.1 27.2]
kim uktaṃ bahunā | [ŚSDīp zu ŚdhSaṃh, 2, 11, 92.1 28.1]
pañcadoṣā guṇāḥ pañca chāyā caiva caturvidhā | [ŚSDīp zu ŚdhSaṃh, 2, 11, 92.1 28.2]
śvetā pītā tathā raktā kṛṣṇā caiva nigṛhyate | [ŚSDīp zu ŚdhSaṃh, 2, 11, 92.1 28.3]
sarve bhānunibhā dīptā doṣāḥ paṭalavarjitāḥ | [ŚSDīp zu ŚdhSaṃh, 2, 11, 92.1 29.1]
nijairvarṇaiḥ samāyuktā utkṛṣṭā rasakarmaṇi | [ŚSDīp zu ŚdhSaṃh, 2, 11, 92.1 29.2]
iti | [ŚSDīp zu ŚdhSaṃh, 2, 11, 92.1 30]
atha prayogāntaramāha uktamākṣikavadityādi | [ŚSDīp zu ŚdhSaṃh, 2, 11, 92.1 31]
pūrvoktasvarṇamākṣikaśodhanavidhānavat muktāpravālāni śodhayet sarvaratnāni ca vajraśodhanamāraṇavidhivat samprasādhayedityabhiprāyaḥ | [ŚSDīp zu ŚdhSaṃh, 2, 11, 92.1 32]
{ŚSDīp zu ŚdhSaṃh, 2, 11, 93.2}
śilājatvityādi | [ŚSDīp zu ŚdhSaṃh, 2, 11, 93.2 1]
jaturlākṣā tatprakāśavat śilābhyaḥ prasrutaṃ dravaviśeṣaṃ tat śilājatuśabdavācyam | [ŚSDīp zu ŚdhSaṃh, 2, 11, 93.2 2]
tantrāntare'pi | [ŚSDīp zu ŚdhSaṃh, 2, 11, 93.2 3.1]
māsi śukre śucau caiva śilāḥ sūryāṃśutāpitāḥ | [ŚSDīp zu ŚdhSaṃh, 2, 11, 93.2 3.2]
catuḥprakāśaṃ svarasaṃ śilābhyaḥ prasravanti hi | [ŚSDīp zu ŚdhSaṃh, 2, 11, 93.2 4]
śilājatviti vikhyātaṃ sarvavyādhivināśanam | [ŚSDīp zu ŚdhSaṃh, 2, 11, 93.2 5.1]
iti | [ŚSDīp zu ŚdhSaṃh, 2, 11, 93.2 5.2]
nanu rūkṣakaṭhinānāṃ śilānāṃ kathaṃ snigdhadravaḥ svarasaḥ sambhavati | [ŚSDīp zu ŚdhSaṃh, 2, 11, 93.2 6]
satyam | [ŚSDīp zu ŚdhSaṃh, 2, 11, 93.2 7]
atra śilopalakṣitatvāt tattaddhātava eva prasravanti | [ŚSDīp zu ŚdhSaṃh, 2, 11, 93.2 8]
tathā coktam | [ŚSDīp zu ŚdhSaṃh, 2, 11, 93.2 9.1]
śailasya dhātoḥ svarasaṃ śilābhyaḥ sūryapratāpājjatusaṃprakāśam | [ŚSDīp zu ŚdhSaṃh, 2, 11, 93.2 9.2]
kṛṣṇaṃ bhavenmūtrasamānagandhi tadeva ramyaṃ tu śilājatu syāt | [ŚSDīp zu ŚdhSaṃh, 2, 11, 93.2 9.3]
iti | [ŚSDīp zu ŚdhSaṃh, 2, 11, 93.2 9.4]
matāntare'pi | [ŚSDīp zu ŚdhSaṃh, 2, 11, 93.2 10.1]
hemādyāḥ sūryasaṃtaptāḥ sravanti giridhātavaḥ | [ŚSDīp zu ŚdhSaṃh, 2, 11, 93.2 10.2]
jatvābhaṃ mṛdu mṛtsnācchaṃ yanmalaṃ tacchilājatu | [ŚSDīp zu ŚdhSaṃh, 2, 11, 93.2 10.3]
iti | [ŚSDīp zu ŚdhSaṃh, 2, 11, 93.2 10.4]
iti tantrāntare'pi prasiddhametat | [ŚSDīp zu ŚdhSaṃh, 2, 11, 93.2 11]
tadyathā | [ŚSDīp zu ŚdhSaṃh, 2, 11, 93.2 12.1]
taptādīnāṃ tu lohānāṃ ṣaṇṇāmanyatamānvayam | [ŚSDīp zu ŚdhSaṃh, 2, 11, 93.2 12.2]
jñeyaṃ svagandhataścāpi ṣaḍyoni prathitaṃ kṣitau | [ŚSDīp zu ŚdhSaṃh, 2, 11, 93.2 12.3]
iti | [ŚSDīp zu ŚdhSaṃh, 2, 11, 93.2 12.4]
yataḥ | [ŚSDīp zu ŚdhSaṃh, 2, 11, 93.2 13.1]
lohādbhavati tadyasmācchilājatu jatuprabham | [ŚSDīp zu ŚdhSaṃh, 2, 11, 93.2 13.2]
tasya lohasya yadvīryaṃ rasaṃ vāpi bibharti tat | [ŚSDīp zu ŚdhSaṃh, 2, 11, 93.2 13.3]
iti | [ŚSDīp zu ŚdhSaṃh, 2, 11, 93.2 13.4]
prasaṅgato'pi catuṣṭayaṃ yathā | [ŚSDīp zu ŚdhSaṃh, 2, 11, 93.2 14.1]
hemno vai rajatāt tāmrāt tathā syād ayasād api | [ŚSDīp zu ŚdhSaṃh, 2, 11, 93.2 14.2]
gomūtragandhi sarveṣāṃ yathāpūrvamanuttamam | [ŚSDīp zu ŚdhSaṃh, 2, 11, 93.2 14.3]
iti | [ŚSDīp zu ŚdhSaṃh, 2, 11, 93.2 14.4]
anyatrāpyuktam | [ŚSDīp zu ŚdhSaṃh, 2, 11, 93.2 15.1]
trapusīsāyasādīni pradhānānyuttarottaram | [ŚSDīp zu ŚdhSaṃh, 2, 11, 93.2 15.2]
yathā tathā prayoge 'pi śreṣṭhāḥ śreṣṭhaguṇāḥ smṛtāḥ | [ŚSDīp zu ŚdhSaṃh, 2, 11, 93.2 15.3]
iti | [ŚSDīp zu ŚdhSaṃh, 2, 11, 93.2 15.4]
caturṇāmapi mukhyānāṃ prasravaṃ śilājatu catuṣṭayam atra guṇakhyāpanāya cānyayonivāraṇāya ca bhavatīti | [ŚSDīp zu ŚdhSaṃh, 2, 11, 93.2 16]
samānīyeti atra samyaggrahaṇaṃ śreṣṭhagrahaṇanimittam avagantavyam | [ŚSDīp zu ŚdhSaṃh, 2, 11, 93.2 17]
kathamasya śreṣṭhatvam ityatrāha kaścit | [ŚSDīp zu ŚdhSaṃh, 2, 11, 93.2 18.1]
teṣu kṛṣṇaṃ malaṃ snigdhaṃ laghu niḥśarkaraṃ bhavet | [ŚSDīp zu ŚdhSaṃh, 2, 11, 93.2 18.2]
gomūtragandhavaccāpi tatpradhānaṃ pracakṣate | [ŚSDīp zu ŚdhSaṃh, 2, 11, 93.2 18.3]
iti | [ŚSDīp zu ŚdhSaṃh, 2, 11, 93.2 18.4]
grīṣmataḥ praśilācyutam iti yadyapyanyasmin kāle śilājatuprasravaṃ dṛśyate tathāpi grīṣme kharatarakiraṇatāpitābhyaḥ śilābhyo guṇavattaraṃ bhavati | [ŚSDīp zu ŚdhSaṃh, 2, 11, 93.2 19]
godugdhair ityādibahuvacanāntaiḥ kṛtvā bahuvāraṃ bhāvayedityabhiprāyaḥ | [ŚSDīp zu ŚdhSaṃh, 2, 11, 93.2 20]
bhṛṅgo mārkavaḥ ghamarā iti loke | [ŚSDīp zu ŚdhSaṃh, 2, 11, 93.2 21]
atra bhāvyasamānakvathanīyaṃ dravyaṃ grāhyam | [ŚSDīp zu ŚdhSaṃh, 2, 11, 93.2 22]
kvathanīyadravyamaṣṭaguṇe jale niṣkvāthya caturbhāgāvaśiṣṭe kaṣāye bhāvayet | [ŚSDīp zu ŚdhSaṃh, 2, 11, 93.2 23]
tacchuddhaṃ śuddhatāṃ vrajediti | [ŚSDīp zu ŚdhSaṃh, 2, 11, 93.2 24]
nanu pūrvaṃ yacchuddhaṃ syāttatkathaṃ paścācchuddhatāṃ vrajedityatra śuddhaśabdadvayaṃ ca kimartham ucyate pūrvaṃ śilājatupiṇḍaṃ dhūpādinā saṃśodhya paścādanena vidhinā śodhayedityadoṣaḥ | [ŚSDīp zu ŚdhSaṃh, 2, 11, 93.2 25]
tathā hi | [ŚSDīp zu ŚdhSaṃh, 2, 11, 93.2 26.1]
duṣṭauṣadhikīṭapataṅgadaṃśasaṃtālikādoṣanivāraṇārtham | [ŚSDīp zu ŚdhSaṃh, 2, 11, 93.2 26.2]
lohāḍhakau nimbaguḍūcisarpiryavair yathāvat paridhūpayecca | [ŚSDīp zu ŚdhSaṃh, 2, 11, 93.2 26.3]
iti | [ŚSDīp zu ŚdhSaṃh, 2, 11, 93.2 26.4]
pūrvaśodhitameveti sarvasaṃmatam | [ŚSDīp zu ŚdhSaṃh, 2, 11, 93.2 27]
{ŚSDīp zu ŚdhSaṃh, 2, 11, 99.1}
mukhyāṃ śilājatuśilāmiti | [ŚSDīp zu ŚdhSaṃh, 2, 11, 99.1 1]
mukhyā pūrvaṃ darśitā tajjātiṣu śreṣṭhā | [ŚSDīp zu ŚdhSaṃh, 2, 11, 99.1 2]
śilājatuśilāmiti śilājatoḥ śilāvat saghanapiṇḍaṃ saṃgṛhya paścāt pūrvoktavidhinā saṃśoṣya tadanu sūkṣmakhaṇḍaṃ yathā syāt prakalpyātyuṣṇapānīyaṃ prakṣipya yāmaikaṃ yāvat sthāpayet | [ŚSDīp zu ŚdhSaṃh, 2, 11, 99.1 3]
tatastapyate sudhīriti sadvaidyaḥ | [ŚSDīp zu ŚdhSaṃh, 2, 11, 99.1 4]
sudhīriti grahaṇamatra sukaraṇavidhānārtham | [ŚSDīp zu ŚdhSaṃh, 2, 11, 99.1 5]
yato'sya karaṇaṃ kālādikamapekṣate | [ŚSDīp zu ŚdhSaṃh, 2, 11, 99.1 6]
yathoktam | [ŚSDīp zu ŚdhSaṃh, 2, 11, 99.1 7.1]
athoṣṇakāle ravitāpayukte vyabhre vivāte samabhūmibhāge | [ŚSDīp zu ŚdhSaṃh, 2, 11, 99.1 7.2]
pātreṣu kṛṣṇāyasanirmiteṣu vidhānavad drāvayituṃ pacettu | [ŚSDīp zu ŚdhSaṃh, 2, 11, 99.1 7.3]
katham yathā | [ŚSDīp zu ŚdhSaṃh, 2, 11, 99.1 8.1]
śilājatu śreṣṭhamavāpya pātre prakṣipya tasmād dviguṇaṃ ca toyam | [ŚSDīp zu ŚdhSaṃh, 2, 11, 99.1 8.2]
uṣṇaṃ tadarthaṃ bhṛśamatra dattvā viśoṣayettanmṛditaṃ yathāvat | [ŚSDīp zu ŚdhSaṃh, 2, 11, 99.1 8.3]
tatastu yatkṛṣṇam upaiti cordhvaṃ vilīyamānaṃ raviraśmitaptam | [ŚSDīp zu ŚdhSaṃh, 2, 11, 99.1 9.1]
tat kācapātre'nyatame vidhāya tatrāparaṃ koṣṇajalaṃ kṣipettu | [ŚSDīp zu ŚdhSaṃh, 2, 11, 99.1 9.2]
punaśca tasmādaparaṃ tu pātrād asmācca pātrādaparaṃ tu bhūyaḥ | [ŚSDīp zu ŚdhSaṃh, 2, 11, 99.1 10.1]
punastata ūrdhvaṃ tu nidhāya kṛṣṇaṃ yaduddhṛtaṃ tat punarāharecca | [ŚSDīp zu ŚdhSaṃh, 2, 11, 99.1 10.2]
yadā viśuddhaṃ jalam acchaṃ mardya pracchannabhāvān malayet tu tasmāt | [ŚSDīp zu ŚdhSaṃh, 2, 11, 99.1 11.1]
tadā tyajet tacchrimalaṃ śilājatu syājjalamaśuddham evam iti bhūyāt | [ŚSDīp zu ŚdhSaṃh, 2, 11, 99.1 11.2]
kāryakṣamamiti anena prakāreṇa yacchilājatu snehaśuddhaṃ kṛtaṃ tat sarvakāryeṣu yojayedityabhiprāyaḥ | [ŚSDīp zu ŚdhSaṃh, 2, 11, 99.1 12]
tathāhi | [ŚSDīp zu ŚdhSaṃh, 2, 11, 99.1 13]
śuddhaṃ bhāvitayuktaṃ tu vidhinānena mānavaḥ | [ŚSDīp zu ŚdhSaṃh, 2, 11, 99.1 14.1]
śilājatu prayuñjānaḥ sarvarogaiḥ pramucyate | [ŚSDīp zu ŚdhSaṃh, 2, 11, 99.1 14.2]
iti | [ŚSDīp zu ŚdhSaṃh, 2, 11, 99.1 14.3]
vahnau kṣiptamiti evaṃ saṃkāritasyāsya śreṣṭhatvaṃ tadā syād yadāgnau kṣipte sati nirdhūmaṃ bhavati | [ŚSDīp zu ŚdhSaṃh, 2, 11, 99.1 15]
liṅgopamaṃ ca bhavati | [ŚSDīp zu ŚdhSaṃh, 2, 11, 99.1 16]
tathāhi | [ŚSDīp zu ŚdhSaṃh, 2, 11, 99.1 17.1]
vahnau kṣiptaṃ tu nirdhūmaṃ yacca liṅgopamaṃ bhavet | [ŚSDīp zu ŚdhSaṃh, 2, 11, 99.1 17.2]
śuddhaṃ yojyaṃ samuddiṣṭaṃ hārītādyairmaharṣibhiḥ | [ŚSDīp zu ŚdhSaṃh, 2, 11, 99.1 17.3]
{ŚSDīp zu ŚdhSaṃh, 2, 11, 101.1}
atha maṇḍūrakaraṇavidhānamāha akṣeti | [ŚSDīp zu ŚdhSaṃh, 2, 11, 101.1 1]
akṣāṅgārair iti bahuvacanatvenānyakāṣṭhodbhavair api dhamediti na doṣaḥ | [ŚSDīp zu ŚdhSaṃh, 2, 11, 101.1 2]
kiṭṭaṃ lohamalaṃ tadbahuvārṣikaṃ grāhyaṃ śreṣṭhatvāt | [ŚSDīp zu ŚdhSaṃh, 2, 11, 101.1 3]
tathāhi | [ŚSDīp zu ŚdhSaṃh, 2, 11, 101.1 4.1]
śatotthamuttamaṃ kiṭṭaṃ madhyaṃ cāśītivārṣikam | [ŚSDīp zu ŚdhSaṃh, 2, 11, 101.1 4.2]
adhamaṃ ṣaṣṭivarṣīyaṃ tato hīnaṃ viṣopamam | [ŚSDīp zu ŚdhSaṃh, 2, 11, 101.1 4.3]
iti | [ŚSDīp zu ŚdhSaṃh, 2, 11, 101.1 4.4]
lohajam iti sāmānyalohagrahaṇena muṇḍādisamastalohasaṃbhavaṃ tadguṇamapi ca jñātavyam | [ŚSDīp zu ŚdhSaṃh, 2, 11, 101.1 5]
yataḥ | [ŚSDīp zu ŚdhSaṃh, 2, 11, 101.1 6.1]
yāni lohāni tatsaṃjñālakṣaṇāni guṇāni ca | [ŚSDīp zu ŚdhSaṃh, 2, 11, 101.1 6.2]
maṇḍūraṃ tadguṇaṃ dṛṣṭaṃ yallohamapi yadguṇam | [ŚSDīp zu ŚdhSaṃh, 2, 11, 101.1 6.3]
ata eva | [ŚSDīp zu ŚdhSaṃh, 2, 11, 101.1 7.1]
kiṭṭād daśaguṇaṃ muṇḍaṃ muṇḍāt tīkṣṇaṃ śatonmitam | [ŚSDīp zu ŚdhSaṃh, 2, 11, 101.1 7.2]
ityādi | [ŚSDīp zu ŚdhSaṃh, 2, 11, 101.1 7.3]
anyacca | [ŚSDīp zu ŚdhSaṃh, 2, 11, 101.1 8.1]
ye guṇā mārite muṇḍe te guṇā muṇḍakiṭṭake | [ŚSDīp zu ŚdhSaṃh, 2, 11, 101.1 8.2]
tasmāt sarvatra maṇḍūraṃ rogaśāntau niyojayet | [ŚSDīp zu ŚdhSaṃh, 2, 11, 101.1 8.3]
iti | [ŚSDīp zu ŚdhSaṃh, 2, 11, 101.1 8.4]
gavāṃ jalair gomūtraiḥ | [ŚSDīp zu ŚdhSaṃh, 2, 11, 101.1 9]
tathā ca nirvāpya bahumūtre secayediti | [ŚSDīp zu ŚdhSaṃh, 2, 11, 101.1 10]
evaṃ saptavāraṃ kuryāt | [ŚSDīp zu ŚdhSaṃh, 2, 11, 101.1 11]
punaḥ punariti grahaṇenātra saptavāraṃ niyataṃ kiṃtu yāvat śīryate tāvannirvāpayedityabhiprāyaḥ | [ŚSDīp zu ŚdhSaṃh, 2, 11, 101.1 12]
tathā coktam | [ŚSDīp zu ŚdhSaṃh, 2, 11, 101.1 13.1]
lohakiṭṭaṃ susaṃtaptaṃ yāvat tat śīryate svayam | [ŚSDīp zu ŚdhSaṃh, 2, 11, 101.1 13.2]
tacchīrṇaṃ grāhayet teṣāṃ maṇḍūraṃ tu prayojayet | [ŚSDīp zu ŚdhSaṃh, 2, 11, 101.1 13.3]
iti | [ŚSDīp zu ŚdhSaṃh, 2, 11, 101.1 13.4]
evaṃ saptavāraṃ kuryāt triphalākvāthasya dviguṇitātra | [ŚSDīp zu ŚdhSaṃh, 2, 11, 101.1 14]
maṇḍūraṃ cūrṇayet varamiti śreṣṭham | [ŚSDīp zu ŚdhSaṃh, 2, 11, 101.1 15]
śreṣṭhatāsyāñjanasādṛśyāt bhavati | [ŚSDīp zu ŚdhSaṃh, 2, 11, 101.1 16]
{ŚSDīp zu ŚdhSaṃh, 2, 11, 104.2}
kṣīravṛkṣasyeti | [ŚSDīp zu ŚdhSaṃh, 2, 11, 104.2 1]
kṣīravṛkṣo'tra muṣkakaḥ kathitaḥ sa ca parvatajaḥ morava iti loke | [ŚSDīp zu ŚdhSaṃh, 2, 11, 104.2 2]
kecit sāmānyagrahaṇenaivānye kṣīravṛkṣā api gṛhyante ityāhuḥ | [ŚSDīp zu ŚdhSaṃh, 2, 11, 104.2 3]
tadyathā | [ŚSDīp zu ŚdhSaṃh, 2, 11, 104.2 4.1]
kuṭajapalāśāśvakarṇapāribhadrabibhītakāragvadhabilvakārkasnuhyapāmārgapāṭalānaktamālavṛkṣakadalīcitrakapūtīkendravṛkṣāsphotāśvamārakasaptacchadāgnimanthaguñjāś catasraḥ kośātakī samūlaphalapatraśākhā dahet | [ŚSDīp zu ŚdhSaṃh, 2, 11, 104.2 4.2]
iti | [ŚSDīp zu ŚdhSaṃh, 2, 11, 104.2 4.3]
kāṣṭhānīti bahuvacanenātra kṣīravṛkṣasya kāṣṭhānāṃ bahūn khaṇḍān kṛtvā pāṭya dahedityabhiprāyaḥ | [ŚSDīp zu ŚdhSaṃh, 2, 11, 104.2 5]
tathā tantrāntare | [ŚSDīp zu ŚdhSaṃh, 2, 11, 104.2 6.1]
taṃ cikīrṣuḥ śaradi girisānujaṃ śucirupoṣya praśaste'hani praśastadeśajātam anupahatamadhyamavayasaṃ mahāntam asitamuṣkakam adhivāsyāparedyuḥ pāṭayitvā khaṇḍaśaḥ prakalpyāvapāṭya nivātadeśe nicitaṃ kṛtvā tilanālair ādīpayet | [ŚSDīp zu ŚdhSaṃh, 2, 11, 104.2 6.2]
athopaśānte'gnau tadbhasma pṛthag gṛhṇīyāt | [ŚSDīp zu ŚdhSaṃh, 2, 11, 104.2 6.3]
iti | [ŚSDīp zu ŚdhSaṃh, 2, 11, 104.2 6.4]
cūrṇābhaḥ pratisārya iti pratisāryaḥ pratisāraṇīyaḥ | [ŚSDīp zu ŚdhSaṃh, 2, 11, 104.2 7]
yaḥ kvāthavat sthitaḥ peyaḥ sa pānīya iti saṃjñā | [ŚSDīp zu ŚdhSaṃh, 2, 11, 104.2 8]
evaṃ kṣārasya dvaividhyaṃ bhavati | [ŚSDīp zu ŚdhSaṃh, 2, 11, 104.2 9]
iti yuktakāryeṣu yuktavyādhiṣu yathāyogyaṃ yojayed ityarthaḥ | [ŚSDīp zu ŚdhSaṃh, 2, 11, 104.2 10]
yuktavyādhiṣu yathā tatra pratisāraṇīyaḥ | [ŚSDīp zu ŚdhSaṃh, 2, 11, 104.2 11]
kuṣṭhakiṭibhadadrumaṇḍalakilāsabhagandarārbudārśoduṣṭavraṇanāḍīcarmakīlatilakālakanyacchavyaṅgamaśakabāhyavidradhikṛmiviṣādiṣūcyate | [ŚSDīp zu ŚdhSaṃh, 2, 11, 104.2 12]
saptasu ca mukharogeṣūpajihvādhijihvopakuśadantavaidarbheṣu tisṛṣu ca rohiṇīṣveteṣvanuśastravidhānam uktam | [ŚSDīp zu ŚdhSaṃh, 2, 11, 104.2 13]
pānīyas tu gulmodaragarāgniśūlājīrṇānāhaśarkarāśmaryabhyantaravidradhiḥ kṛmiviṣārśaḥsūpayujyate iti | [ŚSDīp zu ŚdhSaṃh, 2, 11, 104.2 14]
pānīyaḥ pānārhaḥ kṣārodakamityarthaḥ | [ŚSDīp zu ŚdhSaṃh, 2, 11, 104.2 15]
ye cānye'pi pākyasvarjikāyavakṣārā yathāyogyaṃ vaktavyās teṣāṃ cūrṇavaṭakāvalehādiṣu prayogaḥ kartavyaḥ | [ŚSDīp zu ŚdhSaṃh, 2, 11, 104.2 16]
dhīmāniti grahaṇaṃ kṣārakarmaṇi caturo bhiṣak tathā prayateta na yathā kṣāro'guṇo bhavati | [ŚSDīp zu ŚdhSaṃh, 2, 11, 104.2 17]
tadyathā | [ŚSDīp zu ŚdhSaṃh, 2, 11, 104.2 18.1]
naivātitīkṣṇo na mṛduḥ śuklaḥ ślakṣṇo'tha picchilaḥ | [ŚSDīp zu ŚdhSaṃh, 2, 11, 104.2 18.2]
abhiṣyandī śivaḥ śīghraḥ kṣāro hyaṣṭaguṇaḥ smṛtaḥ | [ŚSDīp zu ŚdhSaṃh, 2, 11, 104.2 18.3]
iti | [ŚSDīp zu ŚdhSaṃh, 2, 11, 104.2 18.4]
doṣāścāsya yathā | [ŚSDīp zu ŚdhSaṃh, 2, 11, 104.2 19.1]
atyauṣṇyam atipaicchilyam atitīkṣṇavisarpitā | [ŚSDīp zu ŚdhSaṃh, 2, 11, 104.2 19.2]
atyarthaṃ mārdavaṃ śaityam atyarthaṃ sāndrameva ca | [ŚSDīp zu ŚdhSaṃh, 2, 11, 104.2 19.3]
nyūnauṣadhavipakvatvaṃ kṣāradoṣā nava smṛtāḥ | [ŚSDīp zu ŚdhSaṃh, 2, 11, 104.2 19.4]
iti | [ŚSDīp zu ŚdhSaṃh, 2, 11, 104.2 19.5]
{ŚSDīp zu ŚdhSaṃh, 2, 12, 1.2}
pārada iti | [ŚSDīp zu ŚdhSaṃh, 2, 12, 1.2 1]
bhavasindhoḥ pāraṃ dadātīti pāradaḥ | [ŚSDīp zu ŚdhSaṃh, 2, 12, 1.2 2]
ata eva rasapraśaṃsāyāmuktam | [ŚSDīp zu ŚdhSaṃh, 2, 12, 1.2 3.1]
tejo mṛgāṅkamauleḥ soḍhaṃ svenaiva tejasāṃ puñjaiḥ | [ŚSDīp zu ŚdhSaṃh, 2, 12, 1.2 3.2]
ajarāmaratvavitaraṇakalpataruṃ taṃ raseśvaraṃ vande | [ŚSDīp zu ŚdhSaṃh, 2, 12, 1.2 3.3]
aparamapi | [ŚSDīp zu ŚdhSaṃh, 2, 12, 1.2 4.1]
aṇimādyaṣṭaguṇairvibhūtidoṣaṃ na saṃsāramapārapāradaḥ | [ŚSDīp zu ŚdhSaṃh, 2, 12, 1.2 4.2]
muktvaikaṃ rasarājaṃ ko'nyo'thāste jarāpaho hyaparaḥ | [ŚSDīp zu ŚdhSaṃh, 2, 12, 1.2 4.3]
iti | [ŚSDīp zu ŚdhSaṃh, 2, 12, 1.2 4.4]
īdṛk pāradaḥ sudine sādhitaḥ | [ŚSDīp zu ŚdhSaṃh, 2, 12, 1.2 5]
sa ca dehalohayoḥ siddhiṃ kuryāditi tātparyārthaḥ | [ŚSDīp zu ŚdhSaṃh, 2, 12, 1.2 6]
dehasiddhirvyādhiharatvena | [ŚSDīp zu ŚdhSaṃh, 2, 12, 1.2 7]
śarīrārogyatā lohasiddhiśca svarṇarajataśodhanakaraṇādikaḥ | [ŚSDīp zu ŚdhSaṃh, 2, 12, 1.2 8]
punaḥ kīdṛśo rasaḥ | [ŚSDīp zu ŚdhSaṃh, 2, 12, 1.2 9]
sarvarogāṇāṃ jetā | [ŚSDīp zu ŚdhSaṃh, 2, 12, 1.2 10]
sarve ca te rogāḥ śarīramano'bhipannā jvaramadamūrchādayaḥ teṣāṃ jetā vināśakara ityarthaḥ | [ŚSDīp zu ŚdhSaṃh, 2, 12, 1.2 11]
punaḥ kimbhūto rasaḥ puṣṭikara iti | [ŚSDīp zu ŚdhSaṃh, 2, 12, 1.2 12]
puṣṭirdhātupoṣaṇaṃ tāṃ karoti iti puṣṭikaraḥ | [ŚSDīp zu ŚdhSaṃh, 2, 12, 1.2 13]
ata eva poṣaṇādvājīkaraṇaśaktyāyamapi vikhyātaḥ | [ŚSDīp zu ŚdhSaṃh, 2, 12, 1.2 14]
sudine iti | [ŚSDīp zu ŚdhSaṃh, 2, 12, 1.2 15]
śobhanadivase jyotiḥśāstroktasaumyatithinakṣatrādiyukte dine ityarthaḥ | [ŚSDīp zu ŚdhSaṃh, 2, 12, 1.2 16]
tathācoktam | [ŚSDīp zu ŚdhSaṃh, 2, 12, 1.2 17.1]
natvā guruṃ bhairavakanyakābaṭuṃ dvīpānanaṃ siddhamamuṣya rakṣitam | [ŚSDīp zu ŚdhSaṃh, 2, 12, 1.2 17.2]
antaḥ sunīlaṃ bahir ujjvalaṃ rasaṃ niveśayet khalvatale śubhe dine | [ŚSDīp zu ŚdhSaṃh, 2, 12, 1.2 17.3]
anyatrāpyuktam | [ŚSDīp zu ŚdhSaṃh, 2, 12, 1.2 18.1]
vijane pavanādivarjite vā deśe saumyadine dinādikāle | [ŚSDīp zu ŚdhSaṃh, 2, 12, 1.2 18.2]
balimatra vidhāya pūjanaṃ ca tadanuvidhiḥ pratimantritaṃ vidhijñaiḥ | [ŚSDīp zu ŚdhSaṃh, 2, 12, 1.2 18.3]
iti | [ŚSDīp zu ŚdhSaṃh, 2, 12, 1.2 18.4]
sādhita iti parimāṇādikena saṃskāritaḥ | [ŚSDīp zu ŚdhSaṃh, 2, 12, 1.2 19]
tadyathā | [ŚSDīp zu ŚdhSaṃh, 2, 12, 1.2 20.1]
raso grāhyaḥ sunakṣatre palānāṃ śatamātrakam | [ŚSDīp zu ŚdhSaṃh, 2, 12, 1.2 20.2]
pañcāśatpañcaviṃśadvā daśapañcaikameva vā | [ŚSDīp zu ŚdhSaṃh, 2, 12, 1.2 20.3]
palānnyūnaṃ na kartavyaṃ rasasaṃskāramuttamam | [ŚSDīp zu ŚdhSaṃh, 2, 12, 1.2 21.1]
tasmāt sūtaviśuddhyarthaṃ sahāyair nipuṇair yutaḥ | [ŚSDīp zu ŚdhSaṃh, 2, 12, 1.2 21.2]
sarvopaskaramādāya rasakarma samārabhet | [ŚSDīp zu ŚdhSaṃh, 2, 12, 1.2 22.1]
ityādi | [ŚSDīp zu ŚdhSaṃh, 2, 12, 1.2 22.2]
saṃsiddhimiti | [ŚSDīp zu ŚdhSaṃh, 2, 12, 1.2 23]
aihikīm āmuṣmikīṃ ca | [ŚSDīp zu ŚdhSaṃh, 2, 12, 1.2 24]
uktaṃ ca | [ŚSDīp zu ŚdhSaṃh, 2, 12, 1.2 25.1]
yataḥ baddhaḥ khecaratāṃ padaṃ nayeddharate vyādhisamūhaṃ mūrchitaḥ | [ŚSDīp zu ŚdhSaṃh, 2, 12, 1.2 25.2]
jārito janmajarāvināśanaḥ krāmito rañjito bhaktimuktidaḥ | [ŚSDīp zu ŚdhSaṃh, 2, 12, 1.2 25.3]
yadi pañcatvagataṃ hi sūtakaṃ bhakṣitaṃ syādamaratvakārakam | [ŚSDīp zu ŚdhSaṃh, 2, 12, 1.2 26.1]
jalaukāranibaddhaḥ sarvajo grathito manmatharasadāyakaḥ | [ŚSDīp zu ŚdhSaṃh, 2, 12, 1.2 26.2]
bhasmākāragataṃ girīśajam asitaṃ bhūcarabhūtisiddhidam | [ŚSDīp zu ŚdhSaṃh, 2, 12, 1.2 27.1]
pārāpāram apārapāradaṃ tasmāt kaḥ karuṇākaro 'paraḥ | [ŚSDīp zu ŚdhSaṃh, 2, 12, 1.2 27.2]
iti | [ŚSDīp zu ŚdhSaṃh, 2, 12, 1.2 28]
dehalohayoriti | [ŚSDīp zu ŚdhSaṃh, 2, 12, 1.2 29]
dehaṃ śarīraṃ tasya siddhir jarāvyādhirāhityaṃ lohaṃ suvarṇādi tasya siddhiḥ saṃskāratvamatra vistarabhayānna likhitam | [ŚSDīp zu ŚdhSaṃh, 2, 12, 1.2 30]
{ŚSDīp zu ŚdhSaṃh, 2, 12, 2.2}
rasendreti | [ŚSDīp zu ŚdhSaṃh, 2, 12, 2.2 1]
rasendretyādirasāntāni pāradasya nāmāni rasakarmasu jñeyāni | [ŚSDīp zu ŚdhSaṃh, 2, 12, 2.2 2]
kaiḥ budhaiḥ | [ŚSDīp zu ŚdhSaṃh, 2, 12, 2.2 3]
tasyeti rasasya iti grahaṇena saṃkṣepanāmānyabhihitāni | [ŚSDīp zu ŚdhSaṃh, 2, 12, 2.2 4]
anyānyapi santi vistareṇa | [ŚSDīp zu ŚdhSaṃh, 2, 12, 2.2 5]
tathā hi | [ŚSDīp zu ŚdhSaṃh, 2, 12, 2.2 6.1]
raso mahārasaḥ sūtas trinetraśca trilocanaḥ | [ŚSDīp zu ŚdhSaṃh, 2, 12, 2.2 6.2]
harabījaścalaścaiva bījendro'tha rasāyanaḥ | [ŚSDīp zu ŚdhSaṃh, 2, 12, 2.2 6.3]
pāradaśca suvarṇākhyo mahāvahnis tathaiva ca | [ŚSDīp zu ŚdhSaṃh, 2, 12, 2.2 6.4]
lokeśaḥ khecaro divyaḥ saubhāgyaḥ paramāmṛtaḥ | [ŚSDīp zu ŚdhSaṃh, 2, 12, 2.2 7.1]
śaśihemanidhiścaiva ananto jñānameva ca | [ŚSDīp zu ŚdhSaṃh, 2, 12, 2.2 7.2]
sūkṣmaḥ śāntaḥ prabhuścaiva kalikāntakaraḥ smṛtaḥ | [ŚSDīp zu ŚdhSaṃh, 2, 12, 2.2 8.1]
etāni rasanāmāni tathānyāni śive yathā | [ŚSDīp zu ŚdhSaṃh, 2, 12, 2.2 8.2]
iti | [ŚSDīp zu ŚdhSaṃh, 2, 12, 2.2 8.3]
{ŚSDīp zu ŚdhSaṃh, 2, 12, 4.1}
tāmreti | [ŚSDīp zu ŚdhSaṃh, 2, 12, 4.1 1]
tāmrādayo navasaṃkhyā dhātavo matāste sūryādīnāṃ navagrahāṇāṃ nāmabhiḥ kṛtvā kramātkathitāḥ | [ŚSDīp zu ŚdhSaṃh, 2, 12, 4.1 2]
etena kim uktam tāmramādityasaṃjñaṃ tāraṃ raupyaṃ somasaṃjñam āraṃ pītalohaṃ tanmaṅgalasaṃjñaṃ nāgaṃ sīsakaṃ tadbudhasaṃjñaṃ hemaṃ suvarṇaṃ tadbṛhaspatisaṃjñaṃ vaṅgaṃ śukrasaṃjñaṃ tīkṣṇakamayastacchanisaṃjñaṃ kāṃsyaṃ rāhusaṃjñaṃ vṛttalohaṃ ketusaṃjñamiti kramaḥ ete dhātavo navagrahanāmabhir boddhavyāḥ | [ŚSDīp zu ŚdhSaṃh, 2, 12, 4.1 3]
{ŚSDīp zu ŚdhSaṃh, 2, 12, 13.1}
rājīti | [ŚSDīp zu ŚdhSaṃh, 2, 12, 13.1 1]
rājīrasonetyādinā prathamataḥ svedanasaṃskāravidhirārabhyate | [ŚSDīp zu ŚdhSaṃh, 2, 12, 13.1 2]
yataḥ santi bhūyāṃsaḥ saṃskārāḥ te ke ityatrāha | [ŚSDīp zu ŚdhSaṃh, 2, 12, 13.1 3.1]
saṃsvedanaṃ mardanamūrchane ca utthāpanaṃ pātanabodhane ca | [ŚSDīp zu ŚdhSaṃh, 2, 12, 13.1 3.2]
niyāmanaṃ dīpanameva cāṣṭau pūrvaṃ kṛtāḥ karmaṇi sūtakasya | [ŚSDīp zu ŚdhSaṃh, 2, 12, 13.1 3.3]
iti | [ŚSDīp zu ŚdhSaṃh, 2, 12, 13.1 3.4]
anyatrāpyuktam | [ŚSDīp zu ŚdhSaṃh, 2, 12, 13.1 4.1]
aṣṭau ca rasasaṃskārā dravye rāsāyane samāḥ | [ŚSDīp zu ŚdhSaṃh, 2, 12, 13.1 4.2]
ete prathamaṃ kāryāḥ syuḥ paścāt sarvatra yojayet | [ŚSDīp zu ŚdhSaṃh, 2, 12, 13.1 4.3]
rasāditi rasaśodhanakarma yatpūrvamuktaṃ tatkarmaśabdaḥ upaskārādīn praśaṃsayati | [ŚSDīp zu ŚdhSaṃh, 2, 12, 13.1 5]
yataḥ | [ŚSDīp zu ŚdhSaṃh, 2, 12, 13.1 6.1]
sarvopaskaramādāya rasakarma samārabhet | [ŚSDīp zu ŚdhSaṃh, 2, 12, 13.1 6.2]
ityādivacanam | [ŚSDīp zu ŚdhSaṃh, 2, 12, 13.1 6.3]
tathā hi | [ŚSDīp zu ŚdhSaṃh, 2, 12, 13.1 7.1]
upaskaraṃ na yo vetti tasya siddhiḥ kathaṃ bhavet | [ŚSDīp zu ŚdhSaṃh, 2, 12, 13.1 7.2]
ityapi | [ŚSDīp zu ŚdhSaṃh, 2, 12, 13.1 7.3]
tasmādupaskarāṇi katipayāni likhyante | [ŚSDīp zu ŚdhSaṃh, 2, 12, 13.1 8]
tadyathā | [ŚSDīp zu ŚdhSaṃh, 2, 12, 13.1 9.1]
tulābhājanaṃ tacca dvividhaṃ tulā ghaṇṭakaṃ ceti khalvabhājanaṃ tacca trividhaṃ pāṣāṇakhalvaṃ lohakhalvaṃ tāmrakhalvaṃ ca kaṇḍanī sā ca dvividhā śilākaṇḍanī pāṣāṇakaṇḍanī ca vicitrakharparāṇi tāmrādīnāṃ bhājanāni mṛṇmayāni ca koṣṭhikā sā ca trividhā jālakoṣṭhikā kharparakoṣṭhikā bhūmikoṣṭhikā ceti bhastrikā sā ca trividhā carmabhastrikā karparabhastrikā mukhabhastrikā ceti nalikā sā ca dvividhā nalikā vakranalikā ceti | [ŚSDīp zu ŚdhSaṃh, 2, 12, 13.1 9.2]
nalikā lohamayī vakranalikā mṛṇmayī mūṣā sā ca dvividhā pakvā apakvā ca apakvāyā bhedo vajramūṣāyāḥ kumbhakāreṇa sumṛttikayā kṛtā sā pakvamūṣā tayorbhedā yathā mūṣā gostanā andhamūṣā nalikāmūṣā sampuṭīmūṣā ḍholīmūṣā iṣṭikāmūṣā kṣāramūṣā saindhavādilavaṇamūṣā kharparamūṣā kokilākhyamūṣā hematāratāmralohasīsakamūṣādayaḥ | [ŚSDīp zu ŚdhSaṃh, 2, 12, 13.1 10]
saṇḍiśaśca taddvividhaḥ pattrasaṇḍiśaḥ kākamukhasaṇḍiśaśceti | [ŚSDīp zu ŚdhSaṃh, 2, 12, 13.1 11]
hastakuṭṭakanirghātādayaḥ sarvāṇi suvarṇakāropaskarāṇi ca | [ŚSDīp zu ŚdhSaṃh, 2, 12, 13.1 12]
puṭaṃ taccaturvidhaṃ tuṣapuṭaṃ karīṣapuṭam upalapuṭaṃ khadirādikāṣṭhapuṭaṃ ceti | [ŚSDīp zu ŚdhSaṃh, 2, 12, 13.1 13]
yantrāṇi ca tadyathā śilāyantraṃ pāṣāṇayantraṃ bhūdharayantraṃ vaṃśanalikāyantraṃ gajadantabhājanayantraṃ dolāyantram adhaḥpātanayantram ūrdhvapātanayantraṃ niyāmakayantraṃ ḍamarukayantraṃ kaṭāhayantraṃ kāṃsyabhājanayantraṃ pātālayantraṃ tulāyantraṃ kacchapayantraṃ cakrayantraṃ cākīyantraṃ vālukāyantram agnisomayantraṃ gandhakaṭahikāyantraṃ mūṣāyantraṃ bāṇayantraṃ garuḍayantraṃ sāraṇayantraṃ jālikāyantraṃ cāraṇayantrādīni anyānyapi yathāyogyaṃ bhavanti | [ŚSDīp zu ŚdhSaṃh, 2, 12, 13.1 14]
tatra tatra eva jñātavyāni | [ŚSDīp zu ŚdhSaṃh, 2, 12, 13.1 15]
tatra teṣvādau svedanavidhimāha | [ŚSDīp zu ŚdhSaṃh, 2, 12, 13.1 16.1]
rājīrasonamūṣāyāṃ rasaṃ kṣiptvā vibandhayet | [ŚSDīp zu ŚdhSaṃh, 2, 12, 13.1 16.2]
ityādivyākhyānaṃ sampradāyato likhyate | [ŚSDīp zu ŚdhSaṃh, 2, 12, 13.1 16.3]
yathā rājīkādikalkena mūṣāṃ kṛtvā tatra rasaṃ melayitvā upari kadalīdalairveṣṭayitvā tadupari caturguṇena vastreṇa poṭṭalikāṃ baddhvā kāñjikādipūrite bhāṇḍe dolāyantravidhānena svedayet | [ŚSDīp zu ŚdhSaṃh, 2, 12, 13.1 17]
yāvaddinatrayaṃ bhavati | [ŚSDīp zu ŚdhSaṃh, 2, 12, 13.1 18]
dinagrahaṇena rātrirapi gṛhyate tenāhorātraṃ svedayedityabhiprāyaḥ etadapi vidhānaṃ tantrāntare coktaṃ tadyathā | [ŚSDīp zu ŚdhSaṃh, 2, 12, 13.1 19.1]
rājikā lavaṇaṃ hiṅgu citrakaṃ vyoṣasaṃyutam | [ŚSDīp zu ŚdhSaṃh, 2, 12, 13.1 19.2]
sūtapādamitaṃ sarvaṃ svarjikākṣārasaṃyutam | [ŚSDīp zu ŚdhSaṃh, 2, 12, 13.1 19.3]
śigrupatrarasenaiva piṣṭvā kuṇḍalikākṛtam | [ŚSDīp zu ŚdhSaṃh, 2, 12, 13.1 20.1]
kuryādbhūrjadale samyagathavā kadalīdale | [ŚSDīp zu ŚdhSaṃh, 2, 12, 13.1 20.2]
supakve ca dṛḍhe vāpi vastrakhaṇḍe caturguṇe | [ŚSDīp zu ŚdhSaṃh, 2, 12, 13.1 21.1]
rasaṃ madhye vinikṣipya badhnīyāt tu supoṭṭalīm | [ŚSDīp zu ŚdhSaṃh, 2, 12, 13.1 21.2]
kṣārāmlamūtravargeṇa svedayecca dinatrayam | [ŚSDīp zu ŚdhSaṃh, 2, 12, 13.1 22.1]
tathā svedaḥ prakartavyo majjitā poṭṭalī yathā | [ŚSDīp zu ŚdhSaṃh, 2, 12, 13.1 22.2]
bhavenna ca talasparśo bhāṇḍasyāpi kadācana | [ŚSDīp zu ŚdhSaṃh, 2, 12, 13.1 23.1]
iti | [ŚSDīp zu ŚdhSaṃh, 2, 12, 13.1 23.2]
dolāyantrapramāṇam | [ŚSDīp zu ŚdhSaṃh, 2, 12, 13.1 24.1]
dravadravyeṇa bhāṇḍasya pūrito'rdhasya tasya ca | [ŚSDīp zu ŚdhSaṃh, 2, 12, 13.1 24.2]
mukhe tiryakkṛte daṇḍe rasaṃ sūtreṇa lambitam | [ŚSDīp zu ŚdhSaṃh, 2, 12, 13.1 24.3]
taṃ svedayenmadhyagataṃ dolāyantramiti smṛtam | [ŚSDīp zu ŚdhSaṃh, 2, 12, 13.1 24.4]
atha pratyekasaṃskārānte mardanamuktaṃ tatkarma darśayannāha dinaikaṃ mardayet sūtaṃ kumārīsambhavairdravairityādi | [ŚSDīp zu ŚdhSaṃh, 2, 12, 13.1 25]
eteṣāṃ vakṣyamāṇadravyāṇāṃ dravaiḥ kṛtvā khalve sūtaṃ mardayet tena pratyekarasena kṛtvā dinaikaṃ mardayedityarthaḥ | [ŚSDīp zu ŚdhSaṃh, 2, 12, 13.1 26]
kumārī prasiddhā citrakaṃ citrakajaṭā kākamācī loke kāmaiyā śabdavācyā triphalā harītakyādikam ebhiryantrapūrvakaṃ saṃmardya paścāt kāñjikaiḥ prakṣālya śodhayedityarthaḥ | [ŚSDīp zu ŚdhSaṃh, 2, 12, 13.1 27]
kāñjikairiti bahuvacanatvena jalena takreṇa vā kṣālanīyam | [ŚSDīp zu ŚdhSaṃh, 2, 12, 13.1 28]
tathāca tantrāntare | [ŚSDīp zu ŚdhSaṃh, 2, 12, 13.1 29.1]
bhaved ekaikasaṃskāraprānteṣu dṛḍhamardanam | [ŚSDīp zu ŚdhSaṃh, 2, 12, 13.1 29.2]
marditaṃ sthāpayed gharme yāvacchuṣkataro bhavet | [ŚSDīp zu ŚdhSaṃh, 2, 12, 13.1 29.3]
takreṇa kāñjikenātha śuktenoṣṇodakena vā | [ŚSDīp zu ŚdhSaṃh, 2, 12, 13.1 29.4]
tataḥ sarvaṃ samānīya kṣālayediti buddhimān | [ŚSDīp zu ŚdhSaṃh, 2, 12, 13.1 29.5]
tathā yantraṃ prakurvīta yathā na kṣīyate rasaḥ | [ŚSDīp zu ŚdhSaṃh, 2, 12, 13.1 30.1]
iti | [ŚSDīp zu ŚdhSaṃh, 2, 12, 13.1 30.2]
atha svedanasaṃskāram abhidhāya samprati mardanasaṃskāraṃ darśayannāha tataḥ kṣiptvā rasaṃ khalve rasādardhaṃ ca saindhavamityādi | [ŚSDīp zu ŚdhSaṃh, 2, 12, 13.1 31]
tata iti | [ŚSDīp zu ŚdhSaṃh, 2, 12, 13.1 32]
svedanapūrvakamardanānantaraṃ tadrasaṃ khalve kṣiptvā mardayediti | [ŚSDīp zu ŚdhSaṃh, 2, 12, 13.1 33]
kaiḥ kṛtvā vakṣyamāṇasaindhavapramukhadravyaiḥ etanmardanaṃ taptakhalve'bhihitamiti sampradāyaḥ | [ŚSDīp zu ŚdhSaṃh, 2, 12, 13.1 34]
tathāhi yuktaṃ sūtasya sarvasya taptakhalve vimardanam | [ŚSDīp zu ŚdhSaṃh, 2, 12, 13.1 35]
ajāśakṛttuṣāgniṃ tu bhūgarbhe tritayaṃ kṣipet | [ŚSDīp zu ŚdhSaṃh, 2, 12, 13.1 36.1]
tasyopari sthitaṃ khalvaṃ taptakhalvamidaṃ bhavet | [ŚSDīp zu ŚdhSaṃh, 2, 12, 13.1 36.2]
iti | [ŚSDīp zu ŚdhSaṃh, 2, 12, 13.1 36.3]
athavā tīvragharme ca kārayecca pramardanam | [ŚSDīp zu ŚdhSaṃh, 2, 12, 13.1 37.1]
iti sampradāyaḥ | [ŚSDīp zu ŚdhSaṃh, 2, 12, 13.1 37.2]
anāratamiti anālasyaṃ yathā bhavati tathā mardayediti bhāvaḥ | [ŚSDīp zu ŚdhSaṃh, 2, 12, 13.1 38]
anāratagrahaṇenāpi anyavihitadravyairapi mardanīyaṃ na doṣo granthāntare darśanāt | [ŚSDīp zu ŚdhSaṃh, 2, 12, 13.1 39]
tathāhi | [ŚSDīp zu ŚdhSaṃh, 2, 12, 13.1 40.1]
kṣārāmlairlavaṇair mūtrair viṣair upaviṣaistathā | [ŚSDīp zu ŚdhSaṃh, 2, 12, 13.1 40.2]
divyauṣadhisamūhena mardayeddivasatrayam | [ŚSDīp zu ŚdhSaṃh, 2, 12, 13.1 40.3]
anuktamānānāṃ mardanārthadravyāṇāṃ ca parimāṇaṃ granthāntarād avagantavyam | [ŚSDīp zu ŚdhSaṃh, 2, 12, 13.1 41]
tadyathā | [ŚSDīp zu ŚdhSaṃh, 2, 12, 13.1 42.1]
pāradasya kalāṃśena bheṣajena pramardayet | [ŚSDīp zu ŚdhSaṃh, 2, 12, 13.1 42.2]
dravyeṇa yāvatā sarvaṃ plutaṃ bhavati mardane | [ŚSDīp zu ŚdhSaṃh, 2, 12, 13.1 42.3]
iti | [ŚSDīp zu ŚdhSaṃh, 2, 12, 13.1 42.4]
idānīṃ mardanasaṃskārādanantaraṃ mūrchanasaṃskāravidhim āha tato rājī rasonaścetyādi | [ŚSDīp zu ŚdhSaṃh, 2, 12, 13.1 43]
tata iti mardanasaṃskārād anantaram | [ŚSDīp zu ŚdhSaṃh, 2, 12, 13.1 44]
rājī rājikā rasonaḥ lasuna iti prasiddhaḥ mukhyaśca navasādara iti navasādaraś culikālavaṇaḥ mukhyaḥ śreṣṭho grāhya ityarthaḥ | [ŚSDīp zu ŚdhSaṃh, 2, 12, 13.1 45]
tasya śreṣṭhatā paigāmīśabdavācyā prasiddhā | [ŚSDīp zu ŚdhSaṃh, 2, 12, 13.1 46]
tadvad iti | [ŚSDīp zu ŚdhSaṃh, 2, 12, 13.1 47]
mardanoktaprakāreṇa mardyaṃ tuṣāmbuneti | [ŚSDīp zu ŚdhSaṃh, 2, 12, 13.1 48]
kāñjikena kṛtvā kṣālanaṃ svedanaṃ ca pūrvavat kāryaṃ rasasyotthāpanārthaṃ yato mūrchanānantaram utthāpanamapi kāryamiti sarvatra | [ŚSDīp zu ŚdhSaṃh, 2, 12, 13.1 49]
tathāhi | [ŚSDīp zu ŚdhSaṃh, 2, 12, 13.1 50.1]
utthitaḥ kāñjikasvedāt pātayet khalvasaṃyutam | [ŚSDīp zu ŚdhSaṃh, 2, 12, 13.1 50.2]
iti saṃpradāyaḥ | [ŚSDīp zu ŚdhSaṃh, 2, 12, 13.1 50.3]
yathā | [ŚSDīp zu ŚdhSaṃh, 2, 12, 13.1 51.1]
dolāsvedaṃ prakurvīta madhukṣārāmlamūtrakaiḥ | [ŚSDīp zu ŚdhSaṃh, 2, 12, 13.1 51.2]
utthāpya mūrchayet paścāt trivāraṃ ca punaḥ punaḥ | [ŚSDīp zu ŚdhSaṃh, 2, 12, 13.1 51.3]
iti | [ŚSDīp zu ŚdhSaṃh, 2, 12, 13.1 51.4]
athavā | [ŚSDīp zu ŚdhSaṃh, 2, 12, 13.1 52.1]
tataḥ khalvena taptena amlenotthāpayedrasam | [ŚSDīp zu ŚdhSaṃh, 2, 12, 13.1 52.2]
kṣārā mukhakarāḥ sarve sarve hyamlāḥ prabodhakāḥ | [ŚSDīp zu ŚdhSaṃh, 2, 12, 13.1 52.3]
iti | [ŚSDīp zu ŚdhSaṃh, 2, 12, 13.1 52.4]
mūrchanotthāpanavidhim abhidhāya samprati pātanānyāha tataḥ saṃśoṣya cakrābhamityādi | [ŚSDīp zu ŚdhSaṃh, 2, 12, 13.1 53]
tata iti mūrchanotthāpanānantaram | [ŚSDīp zu ŚdhSaṃh, 2, 12, 13.1 54]
saṃśoṣyeti | [ŚSDīp zu ŚdhSaṃh, 2, 12, 13.1 55]
eke saṃśoṣyetyanena mūrchitameva rasaṃ cakrābhaṃ kṛtvā pātayediti vyākhyānayanti tanna saṃmataṃ bahusampradāyeṣu mūrchitasyotthāpanaṃ kṛtvā paścāduktadravyaiḥ saha piṣṭikāṃ kṛtvā cakrikāṃ kuryādityabhiprāyaḥ | [ŚSDīp zu ŚdhSaṃh, 2, 12, 13.1 56]
anyatrāpyuktam | [ŚSDīp zu ŚdhSaṃh, 2, 12, 13.1 57.1]
bhāgāstrayo rasasyārkacūrṇapādāṃśasaṃyutam | [ŚSDīp zu ŚdhSaṃh, 2, 12, 13.1 57.2]
dattvāmlaṃ mardayet tāvadyāvat piṣṭiḥ prajāyate | [ŚSDīp zu ŚdhSaṃh, 2, 12, 13.1 57.3]
yadā na jāyate piṣṭiḥ kiṃcit tutthaṃ tadā kṣipet | [ŚSDīp zu ŚdhSaṃh, 2, 12, 13.1 57.4]
iti sarvatra | [ŚSDīp zu ŚdhSaṃh, 2, 12, 13.1 57.5]
piṣṭikṛtarasacakrī hiṅgunā liptvā dhāryā | [ŚSDīp zu ŚdhSaṃh, 2, 12, 13.1 58]
hiṅgumānamapi ṣoḍaśāṃśaṃ pāradaparimāṇāt dvisthālīsampuṭa iti | [ŚSDīp zu ŚdhSaṃh, 2, 12, 13.1 59]
vikhyātaṃ lavaṇapūraṇaṃ sampradāyadarśanād boddhavyam | [ŚSDīp zu ŚdhSaṃh, 2, 12, 13.1 60]
dṛḍhatarāṃ mudrāmiti mudrātra sāmpradāyikī kāryā yathā gurusakāśādvā dṛṣṭvā | [ŚSDīp zu ŚdhSaṃh, 2, 12, 13.1 61]
tathā athavā sadbuddhīnāṃ jñāpanārthaṃ sadābhyastā mudrātra likhyante tathā ca | [ŚSDīp zu ŚdhSaṃh, 2, 12, 13.1 62.1]
valmīkamṛttikāyārapūraṇaṃ lohakiṭṭakam | [ŚSDīp zu ŚdhSaṃh, 2, 12, 13.1 62.2]
śvetapāṣāṇakaṃ caiva tatsarvaṃ cūrṇayet samam | [ŚSDīp zu ŚdhSaṃh, 2, 12, 13.1 62.3]
sarvatulyaṃ viṣaṃ dagdhaṃ sarvaṃ toyairvimardayet | [ŚSDīp zu ŚdhSaṃh, 2, 12, 13.1 63.1]
mūṣādisampuṭaṃ kuryāt sarvasandhipralepane | [ŚSDīp zu ŚdhSaṃh, 2, 12, 13.1 63.2]
athavā | [ŚSDīp zu ŚdhSaṃh, 2, 12, 13.1 64.1]
tuṣaṃ bhāgadvayaṃ grāhyaṃ bhāgaikaṃ vastrakhaṇḍakam | [ŚSDīp zu ŚdhSaṃh, 2, 12, 13.1 64.2]
mṛdaścaturguṇo bhāgo jalaṃ dattvā pramardayet | [ŚSDīp zu ŚdhSaṃh, 2, 12, 13.1 64.3]
narakeśaṃ śaṇaṃ kiṃcit dattvā tāvat prakuṭṭayet | [ŚSDīp zu ŚdhSaṃh, 2, 12, 13.1 65.1]
yāvat sikthasamābhāsaṃ mṛtpiṇḍaṃ jāyate tadā | [ŚSDīp zu ŚdhSaṃh, 2, 12, 13.1 65.2]
yathā na śuṣkatāṃ yāti tathā yantraṃ samācaret | [ŚSDīp zu ŚdhSaṃh, 2, 12, 13.1 66.1]
evaṃ saptadinād ūrdhvaṃ mṛdaṃ yoge prayojayet | [ŚSDīp zu ŚdhSaṃh, 2, 12, 13.1 66.2]
kūpikādivilepārthaṃ yantrārthaṃ ca bhiṣak kramāt | [ŚSDīp zu ŚdhSaṃh, 2, 12, 13.1 67]
aparamapi | [ŚSDīp zu ŚdhSaṃh, 2, 12, 13.1 68.1]
harītakīṭaṅkaṇaparṇacūrṇaṃ kharī guḍaṃ pāṃśu paṭuṃ samāṃśam | [ŚSDīp zu ŚdhSaṃh, 2, 12, 13.1 68.2]
valmīkamṛt sarvasamā tadardhaṃ vastraṃ tathā gomayakaṃ ca sarvam | [ŚSDīp zu ŚdhSaṃh, 2, 12, 13.1 68.3]
jalena mardyaṃ madanopamaṃ tad yantrādisandhau viniveśanīyam | [ŚSDīp zu ŚdhSaṃh, 2, 12, 13.1 69.1]
iti | [ŚSDīp zu ŚdhSaṃh, 2, 12, 13.1 69.2]
aparāṇyapi | [ŚSDīp zu ŚdhSaṃh, 2, 12, 13.1 70.1]
lohakiṭṭaṃ tuṣaṃ dagdhaṃ śukticūrṇaṃ ca karkarā | [ŚSDīp zu ŚdhSaṃh, 2, 12, 13.1 70.2]
etāni samabhāgāni tāvadbhāgena mṛttikā | [ŚSDīp zu ŚdhSaṃh, 2, 12, 13.1 70.3]
karpaṭena samāyuktā sā hi vajropamā bhavet | [ŚSDīp zu ŚdhSaṃh, 2, 12, 13.1 71.1]
dagdhatuṣasyaikabhāgo mṛdbhāgatrayameva ca | [ŚSDīp zu ŚdhSaṃh, 2, 12, 13.1 71.2]
karpaṭaṃ śaṇasaṃyuktaṃ vajramṛtsneti yojayet | [ŚSDīp zu ŚdhSaṃh, 2, 12, 13.1 72.1]
iṣṭakācūrṇabhāgaikaṃ samabhāgā tu mṛttikā | [ŚSDīp zu ŚdhSaṃh, 2, 12, 13.1 72.2]
mūṣābandhaḥ prakartavyo dhamanādvajratāṃ vrajet | [ŚSDīp zu ŚdhSaṃh, 2, 12, 13.1 73.1]
bhāgaikaṃ lohakiṭṭasya tuṣadagdhadvayaṃ tathā | [ŚSDīp zu ŚdhSaṃh, 2, 12, 13.1 73.2]
mṛdbhāgatrayasaṃyuktaṃ kiṃcit kūpyaṃ pradāpayet | [ŚSDīp zu ŚdhSaṃh, 2, 12, 13.1 74.1]
ekatra kuṭṭayet sarvaṃ mṛttikā vajravadbhavet | [ŚSDīp zu ŚdhSaṃh, 2, 12, 13.1 74.2]
niṣiñcedambunopari | [ŚSDīp zu ŚdhSaṃh, 2, 12, 13.1 75]
iti | [ŚSDīp zu ŚdhSaṃh, 2, 12, 13.1 76]
upari ambunā niṣiñcediti ko'rthaḥ tatsthālīsampuṭayantraṃ cullyāṃ nidhāyāgniṃ prajvālya tadupari śītaṃ jalaṃ punaḥ punaḥ kṣipedityabhiprāyaḥ | [ŚSDīp zu ŚdhSaṃh, 2, 12, 13.1 77]
sajalavastrakhaṇḍam api tadupari dhāryamiti sampradāyaḥ | [ŚSDīp zu ŚdhSaṃh, 2, 12, 13.1 78]
anyatrāpyuktam | [ŚSDīp zu ŚdhSaṃh, 2, 12, 13.1 79.1]
saṃrudhya bhāṇḍadvayagarbhamadhye piṣṭiṃ tataḥ sampuṭamavraṇaṃ tam | [ŚSDīp zu ŚdhSaṃh, 2, 12, 13.1 79.2]
niveśya cullyāṃ tu śanaiḥ pradīpapramāṇam asyādyatale vidadhyāt | [ŚSDīp zu ŚdhSaṃh, 2, 12, 13.1 79.3]
agniṃ śirasyasya jalārdramekaṃ vastraṃ kṣipedalpamanuṣṇameva | [ŚSDīp zu ŚdhSaṃh, 2, 12, 13.1 80.1]
iti | [ŚSDīp zu ŚdhSaṃh, 2, 12, 13.1 80.2]
doṣavivarjita iti yadgrahaṇaṃ vṛntaṃ tatsarvaṃ doṣarahitaḥ pāradaḥ ebhiḥ pañcabhiḥ saṃskāropāyaireva bhavatītyasyābhiprāyaḥ | [ŚSDīp zu ŚdhSaṃh, 2, 12, 13.1 81]
tasmāt pañcaiva saṃskārā anenātra svīkṛtāḥ | [ŚSDīp zu ŚdhSaṃh, 2, 12, 13.1 82]
ke te doṣāḥ tathāhi | [ŚSDīp zu ŚdhSaṃh, 2, 12, 13.1 83.1]
malaṃ viṣaṃ vahnigurutvacāpalaṃ naisargikaṃ doṣamuśanti tajjñāḥ | [ŚSDīp zu ŚdhSaṃh, 2, 12, 13.1 83.2]
upādhikau dvau trapunāgasambhavau rasendrarāje kathayanti vaidyāḥ | [ŚSDīp zu ŚdhSaṃh, 2, 12, 13.1 83.3]
nanu pātanatrayeṇaiva nāgavaṅgakṛtadoṣo vinaṣṭo bhavati nānyaiḥ tathāhi | [ŚSDīp zu ŚdhSaṃh, 2, 12, 13.1 84.1]
miśritau cedrase nāgavaṅgau vikrayahetunā | [ŚSDīp zu ŚdhSaṃh, 2, 12, 13.1 84.2]
syāt tābhyāṃ kṛtrimo doṣastanmuktiḥ pātanatrayāt | [ŚSDīp zu ŚdhSaṃh, 2, 12, 13.1 84.3]
iti | [ŚSDīp zu ŚdhSaṃh, 2, 12, 13.1 84.4]
tatkatham atra pañcabhireva sarvadoṣavivarjito bhavati satyam ūrdhvapātanāntargatam adhastiryakpātanam astīti tasyābhiprāyaḥ tatpātanadvayaṃ tantrāntarād avagantavyam | [ŚSDīp zu ŚdhSaṃh, 2, 12, 13.1 85]
athavā | [ŚSDīp zu ŚdhSaṃh, 2, 12, 13.1 86.1]
athordhvapiṭharīmadhye lagno grāhyo rasottamaḥ | [ŚSDīp zu ŚdhSaṃh, 2, 12, 13.1 86.2]
ityatrāthagrahaṇenāvaśiṣṭasaṃskārāṇi sūcyante tāni ca pātanabodhananiyāmakānītyadoṣaḥ | [ŚSDīp zu ŚdhSaṃh, 2, 12, 13.1 86.3]
atha keṣāṃcij jñāpanārthaṃ prasaṅgataḥ pātanatrayamāha ūrdhvapātanamatraiva kathitam | [ŚSDīp zu ŚdhSaṃh, 2, 12, 13.1 87]
adhaḥpātanaṃ tiryakpātanaṃ ca darśayannāha tathā ca tantrāntare | [ŚSDīp zu ŚdhSaṃh, 2, 12, 13.1 88.1]
kaṭāhaṃ nūtanaṃ kṛtvā tasyādho lepayedrasam | [ŚSDīp zu ŚdhSaṃh, 2, 12, 13.1 88.2]
dviguṇena ca gandhena jārayed bradhnakādayaḥ | [ŚSDīp zu ŚdhSaṃh, 2, 12, 13.1 89]
vastrāntāni mṛdā liptvā jalaṃ sthālyupari nyaset | [ŚSDīp zu ŚdhSaṃh, 2, 12, 13.1 90.1]
sthālīkaṭāhayoḥ sandhiṃ lepayet sudṛḍhaṃ mṛdā | [ŚSDīp zu ŚdhSaṃh, 2, 12, 13.1 90.2]
kaṭāhopari kartavyam upalāgnipradīpanam | [ŚSDīp zu ŚdhSaṃh, 2, 12, 13.1 91.1]
jalamadhye raso yāti śuddhaṃ tiṣṭhati bradhnake | [ŚSDīp zu ŚdhSaṃh, 2, 12, 13.1 91.2]
śulvād raso rasāttāmraṃ pātanīyaṃ pṛthakkṛtam | [ŚSDīp zu ŚdhSaṃh, 2, 12, 13.1 92.1]
sasūtabhāṇḍavadane 'pyanyanmilati bhāṇḍakam | [ŚSDīp zu ŚdhSaṃh, 2, 12, 13.1 92.2]
tathā sandhir dvayoḥ kāryā pātanatrayayantrake | [ŚSDīp zu ŚdhSaṃh, 2, 12, 13.1 93.1]
jalasthāne kāñjikaṃ ca dāpayennātra saṃśayaḥ | [ŚSDīp zu ŚdhSaṃh, 2, 12, 13.1 93.2]
iti | [ŚSDīp zu ŚdhSaṃh, 2, 12, 13.1 93.3]
tiryakpātanamapyāha tathā hi | [ŚSDīp zu ŚdhSaṃh, 2, 12, 13.1 94.1]
ghaṭe rasaṃ vinikṣipya sajalaṃ ghaṭamanyakam | [ŚSDīp zu ŚdhSaṃh, 2, 12, 13.1 94.2]
tiryaṅmukhaṃ dvayoḥ kuryāt tanmukhaṃ rodhayet sudhīḥ | [ŚSDīp zu ŚdhSaṃh, 2, 12, 13.1 94.3]
rasādho jvālayedagniṃ yāvat sūto jalaṃ viśet | [ŚSDīp zu ŚdhSaṃh, 2, 12, 13.1 95.1]
tiryakpātanamityuktaṃ siddhair nāgārjunādibhiḥ | [ŚSDīp zu ŚdhSaṃh, 2, 12, 13.1 95.2]
iti | [ŚSDīp zu ŚdhSaṃh, 2, 12, 13.1 95.3]
athāparāṇyapi prasaṅgato likhyante tathāhi | [ŚSDīp zu ŚdhSaṃh, 2, 12, 13.1 96.1]
sthūlasaindhavapoṭṭalyāṃ kāryaṃ mūṣāpuṭadvayam | [ŚSDīp zu ŚdhSaṃh, 2, 12, 13.1 96.2]
sthāpayitvā rasaṃ tatra navasāraṃ kalāṃśakam | [ŚSDīp zu ŚdhSaṃh, 2, 12, 13.1 96.3]
sandhiṃ nirudhya yatnena veṣṭayet karpaṭaṃ mṛdā | [ŚSDīp zu ŚdhSaṃh, 2, 12, 13.1 96.4]
sthāpayedbhūdhare yantre vahniṃ kuryāddinatrayam | [ŚSDīp zu ŚdhSaṃh, 2, 12, 13.1 96.5]
yantrāduddhṛtya sūto'sau svedayet tadanantaram | [ŚSDīp zu ŚdhSaṃh, 2, 12, 13.1 96.6]
bījapūraphalaṃ vātha vṛntaṃ saṃtyajya kārayet | [ŚSDīp zu ŚdhSaṃh, 2, 12, 13.1 96.7]
saindhavena samaṃ sūtaṃ tasya madhyaṃ vinikṣipet | [ŚSDīp zu ŚdhSaṃh, 2, 12, 13.1 97.1]
svedayeddolikāyantre hyamlavarge dinatrayam | [ŚSDīp zu ŚdhSaṃh, 2, 12, 13.1 97.2]
evaṃ hyagnisaho jāto rasendraḥ sarvakarmasu | [ŚSDīp zu ŚdhSaṃh, 2, 12, 13.1 98.1]
iti niyāmakam | [ŚSDīp zu ŚdhSaṃh, 2, 12, 13.1 98.2]
atha bodhanamāha | [ŚSDīp zu ŚdhSaṃh, 2, 12, 13.1 99.1]
atha sūtaṃ samuddhṛtya kācakūpye vinikṣipet | [ŚSDīp zu ŚdhSaṃh, 2, 12, 13.1 99.2]
śuktāmlenātha sampūrya dvāre mudrāṃ pradāpayet | [ŚSDīp zu ŚdhSaṃh, 2, 12, 13.1 99.3]
sthāpayedbhūdhare yantre svedayeddinasaptakam | [ŚSDīp zu ŚdhSaṃh, 2, 12, 13.1 100.1]
svāṅgaśītaṃ samuddhṛtya kaṣāyaiḥ svedayet punaḥ | [ŚSDīp zu ŚdhSaṃh, 2, 12, 13.1 100.2]
dinatrayaṃ sāranālaiḥ svedyaścāñcalyaśāntaye | [ŚSDīp zu ŚdhSaṃh, 2, 12, 13.1 101.2]
iti bodhanam | [ŚSDīp zu ŚdhSaṃh, 2, 12, 13.1 101.3]
atha dīpanamāha | [ŚSDīp zu ŚdhSaṃh, 2, 12, 13.1 102.1]
lavaṇaṃ rājikāhiṅgukanyākṣāracatuṣṭayam | [ŚSDīp zu ŚdhSaṃh, 2, 12, 13.1 102.2]
tryūṣaṇaṃ lasunaṃ caiva mātuluṅgarasaplutam | [ŚSDīp zu ŚdhSaṃh, 2, 12, 13.1 102.3]
piṇḍamadhye rasaṃ kṛtvā svedayet saptadhā punaḥ | [ŚSDīp zu ŚdhSaṃh, 2, 12, 13.1 103.1]
anudgārī bhavettena grāsājīrṇe 'pi jīryati | [ŚSDīp zu ŚdhSaṃh, 2, 12, 13.1 103.2]
anenaiva bhavecchuddhaḥ sarvadoṣavivarjitaḥ | [ŚSDīp zu ŚdhSaṃh, 2, 12, 13.1 104.1]
athavā | [ŚSDīp zu ŚdhSaṃh, 2, 12, 13.1 104.2]
karituṇḍagaruḍī ṛṣicchaṭā kanyakā kumārikā ca vāyasī | [ŚSDīp zu ŚdhSaṃh, 2, 12, 13.1 104.3]
āsurī ca vijayā jayā tathā vahnidīpanakarāśca sūtake | [ŚSDīp zu ŚdhSaṃh, 2, 12, 13.1 104.4]
ityaṣṭau saṃskārāḥ saṃkṣepeṇoktāḥ | [ŚSDīp zu ŚdhSaṃh, 2, 12, 13.1 104.5]
{ŚSDīp zu ŚdhSaṃh, 2, 12, 15.1}
idānīṃ gandhakaśodhanaṃ darśayannāha lohapātre iti | [ŚSDīp zu ŚdhSaṃh, 2, 12, 15.1 1]
gandhakajaṃ raja iti | [ŚSDīp zu ŚdhSaṃh, 2, 12, 15.1 2]
gandhājjāto gandhakaḥ | [ŚSDīp zu ŚdhSaṃh, 2, 12, 15.1 3]
tadyathā | [ŚSDīp zu ŚdhSaṃh, 2, 12, 15.1 4.1]
śvetadvīpe purā devyāḥ krīḍantyāḥ prasṛtaṃ rajaḥ | [ŚSDīp zu ŚdhSaṃh, 2, 12, 15.1 4.2]
kṣīrārṇave tu snātāyā dukūlaṃ rajasānvitam | [ŚSDīp zu ŚdhSaṃh, 2, 12, 15.1 4.3]
dhautaṃ yanmathitaṃ vastraṃ gandhavadgandhakaṃ smṛtam | [ŚSDīp zu ŚdhSaṃh, 2, 12, 15.1 5.1]
caturdhā gandhakaḥ prokto raktaḥ pīto'sitaḥ sitaḥ | [ŚSDīp zu ŚdhSaṃh, 2, 12, 15.1 5.2]
rakto hemakriyāsūktaḥ pītaścaiva rasāyane | [ŚSDīp zu ŚdhSaṃh, 2, 12, 15.1 6.1]
vraṇādilepane śvetaḥ śreṣṭhaḥ kṛṣṇaḥ sudurlabhaḥ | [ŚSDīp zu ŚdhSaṃh, 2, 12, 15.1 6.2]
evaṃ gandhakaśuddhiḥ syāt sarvakarmasu yojayet | [ŚSDīp zu ŚdhSaṃh, 2, 12, 15.1 7.1]
iti | [ŚSDīp zu ŚdhSaṃh, 2, 12, 15.1 7.2]
evam iti grahaṇena śodhanāntaramapi darśitaṃ tadgranthāntarād avagantavyam | [ŚSDīp zu ŚdhSaṃh, 2, 12, 15.1 8]
yathā | [ŚSDīp zu ŚdhSaṃh, 2, 12, 15.1 9.1]
kṣīreṇa bhāṇḍamāpūrya vastreṇāveṣṭya tanmukham | [ŚSDīp zu ŚdhSaṃh, 2, 12, 15.1 9.2]
vastramadhye kṣipedgandhaṃ mukhaṃ yatnāt pidhāpayet | [ŚSDīp zu ŚdhSaṃh, 2, 12, 15.1 9.3]
śarāveṇa tato vahniṃ prajvālyordhvamavasthitam | [ŚSDīp zu ŚdhSaṃh, 2, 12, 15.1 10.1]
bhāṇḍake nipatedyāvat gandhastāvat samindhayet | [ŚSDīp zu ŚdhSaṃh, 2, 12, 15.1 10.2]
kṛśānau tu svayaṃ nīte gandhakaṃ tu samuddharet | [ŚSDīp zu ŚdhSaṃh, 2, 12, 15.1 11.1]
iti | [ŚSDīp zu ŚdhSaṃh, 2, 12, 15.1 11.2]
{ŚSDīp zu ŚdhSaṃh, 2, 12, 16.1}
meṣīkṣīreṇeti | [ŚSDīp zu ŚdhSaṃh, 2, 12, 16.1 1]
meṣī aviḥ | [ŚSDīp zu ŚdhSaṃh, 2, 12, 16.1 2]
amlavargaiśceti | [ŚSDīp zu ŚdhSaṃh, 2, 12, 16.1 3]
jambīramātuluṅgādyair amlavargagaṇo mataḥ | [ŚSDīp zu ŚdhSaṃh, 2, 12, 16.1 4.1]
iti | [ŚSDīp zu ŚdhSaṃh, 2, 12, 16.1 4.2]
amlavargaiścetyatra cakāragrahaṇenānyacchodhanamanumīyate | [ŚSDīp zu ŚdhSaṃh, 2, 12, 16.1 5]
tathāca | [ŚSDīp zu ŚdhSaṃh, 2, 12, 16.1 6.1]
śuddhaḥ syāddaradaḥ saptakṛtvo lākṣāmbubhāvitaḥ | [ŚSDīp zu ŚdhSaṃh, 2, 12, 16.1 6.2]
maladoṣādikaṃ nāsti sarvakāryeṣu yojayet | [ŚSDīp zu ŚdhSaṃh, 2, 12, 16.1 6.3]
iti | [ŚSDīp zu ŚdhSaṃh, 2, 12, 16.1 6.4]
asya jātyādikaṃ ca likhyate keṣāṃcit subodhārtham | [ŚSDīp zu ŚdhSaṃh, 2, 12, 16.1 7]
yathā | [ŚSDīp zu ŚdhSaṃh, 2, 12, 16.1 8.1]
rasagandhakasambhūtaṃ hiṅgulaṃ procyate budhaiḥ | [ŚSDīp zu ŚdhSaṃh, 2, 12, 16.1 8.2]
tasmātsūtaṃ ca yad grāhyaṃ sarvadoṣavivarjitam | [ŚSDīp zu ŚdhSaṃh, 2, 12, 16.1 8.3]
daradastrividho jñeyaścarmāraḥ śukatuṇḍakaḥ | [ŚSDīp zu ŚdhSaṃh, 2, 12, 16.1 9.1]
haṃsapādastṛtīyaḥ syāt guṇavānuttarottaram | [ŚSDīp zu ŚdhSaṃh, 2, 12, 16.1 9.2]
haṃsapādaṃ ca tatrādyaṃ tārakarmaṇi yojayet | [ŚSDīp zu ŚdhSaṃh, 2, 12, 16.1 10.1]
taddhemakiṭṭasadṛśaṃ tadanyastīkṣṇamāraṇe | [ŚSDīp zu ŚdhSaṃh, 2, 12, 16.1 10.2]
carmāraḥ kṛṣṇavarṇaḥ syāt sapītaḥ śukatuṇḍakaḥ | [ŚSDīp zu ŚdhSaṃh, 2, 12, 16.1 11.1]
sattvapāte ca tatproktaṃ śodhyam aurabhradugdhake | [ŚSDīp zu ŚdhSaṃh, 2, 12, 16.1 11.2]
tathāca | [ŚSDīp zu ŚdhSaṃh, 2, 12, 16.1 12.1]
japākusumasaṃkāśo haṃsapādo mahottamaḥ | [ŚSDīp zu ŚdhSaṃh, 2, 12, 16.1 12.2]
rasāyane sarvalohamāraṇe rasarañjane | [ŚSDīp zu ŚdhSaṃh, 2, 12, 16.1 12.3]
iti | [ŚSDīp zu ŚdhSaṃh, 2, 12, 16.1 12.4]
{ŚSDīp zu ŚdhSaṃh, 2, 12, 17.2}
nimbūrasairiti | [ŚSDīp zu ŚdhSaṃh, 2, 12, 17.2 1]
nimbūrasanimbapatrarasamānaṃ bhāvanāyuktivad boddhavyam | [ŚSDīp zu ŚdhSaṃh, 2, 12, 17.2 2]
kecit tu nimbūrasaiḥ nimbapatrarasairityasya sthāne jambīraiḥ pāribhadrarasair iti paṭhanti vyākhyānayanti ca granthāntaradarśanāt | [ŚSDīp zu ŚdhSaṃh, 2, 12, 17.2 3]
tathāhi | [ŚSDīp zu ŚdhSaṃh, 2, 12, 17.2 4.1]
pāribhadrarasaiḥ peṣyaṃ hiṅgulaṃ yāmamātrakam | [ŚSDīp zu ŚdhSaṃh, 2, 12, 17.2 4.2]
jambīrāṇāṃ dravairvātha pātyaṃ pātanayantrake | [ŚSDīp zu ŚdhSaṃh, 2, 12, 17.2 4.3]
iti | [ŚSDīp zu ŚdhSaṃh, 2, 12, 17.2 4.4]
atra pāribhadraḥ phalahadā śabdavācyo na tu nimbakaṇṭakapālāśa ityapare | [ŚSDīp zu ŚdhSaṃh, 2, 12, 17.2 5]
pātayet sūtayuktivad iti sūtayuktiḥ pūrvaṃ kathitā sā tu pātanayantrādhikṛtā bhavati | [ŚSDīp zu ŚdhSaṃh, 2, 12, 17.2 6]
{ŚSDīp zu ŚdhSaṃh, 2, 12, 21.1}
atha rasamukhakaraṇamāha kālakūṭa iti | [ŚSDīp zu ŚdhSaṃh, 2, 12, 21.1 1]
kālakūṭaprabhṛtikaṃ viṣabhedaṃ tatparīkṣakasakāśād avagantavyam | [ŚSDīp zu ŚdhSaṃh, 2, 12, 21.1 2]
kiṃcil lakṣaṇamapi likhyate yathā | [ŚSDīp zu ŚdhSaṃh, 2, 12, 21.1 3.1]
ghanaṃ rūkṣaṃ ca kaṭhinaṃ bhinnāñjanasamaprabham | [ŚSDīp zu ŚdhSaṃh, 2, 12, 21.1 3.2]
kandākāraṃ samākhyātaṃ kālakūṭaṃ mahāviṣam | [ŚSDīp zu ŚdhSaṃh, 2, 12, 21.1 3.3]
vatsanābhaṃ pāṇḍuraṃ ca kiṃcid rūkṣaṃ ghanaṃ tathā | [ŚSDīp zu ŚdhSaṃh, 2, 12, 21.1 4.1]
ghanaṃ guru ca nibiḍaṃ śṛṅgākāraṃ ca śṛṅgikam | [ŚSDīp zu ŚdhSaṃh, 2, 12, 21.1 4.2]
pradīpanaṃ śikhiśikhākāraṃ ca gurucikkaṇam | [ŚSDīp zu ŚdhSaṃh, 2, 12, 21.1 5.1]
cakrākāraṃ bhavedvakraṃ nīlaṃ hālāhalaṃ matam | [ŚSDīp zu ŚdhSaṃh, 2, 12, 21.1 5.2]
brahmaputraḥ pāṇḍuraḥ syāt haridrābhaṃ haridrakam | [ŚSDīp zu ŚdhSaṃh, 2, 12, 21.1 6.1]
citramutpalakandābhaṃ saktukaṃ saktuvad bhavet | [ŚSDīp zu ŚdhSaṃh, 2, 12, 21.1 6.2]
saurāṣṭrikaṃ śaṅkhavarṇaṃ vijñeyaṃ viṣalakṣaṇam | [ŚSDīp zu ŚdhSaṃh, 2, 12, 21.1 7.1]
iti | [ŚSDīp zu ŚdhSaṃh, 2, 12, 21.1 7.2]
eteṣāṃ madhye ekadvitrisakalāni yathālābhaṃ saṃgṛhya rasasya ṣoḍaśāṃśena kṛtvā mardanīyāni | [ŚSDīp zu ŚdhSaṃh, 2, 12, 21.1 8]
ṣoḍaśāṃśatātra ekasyaivetyarthaḥ | [ŚSDīp zu ŚdhSaṃh, 2, 12, 21.1 9]
upaviṣeṣu lāṅgalīkakaravīrakam ahiphenam iti | [ŚSDīp zu ŚdhSaṃh, 2, 12, 21.1 10]
ahiphenaṃ viṣamatsyasamudbhavamiti jñeyam | [ŚSDīp zu ŚdhSaṃh, 2, 12, 21.1 11]
tathāhi | [ŚSDīp zu ŚdhSaṃh, 2, 12, 21.1 12.1]
samudre caiva jāyante viṣamatsyāścaturvidhāḥ | [ŚSDīp zu ŚdhSaṃh, 2, 12, 21.1 12.2]
tebhyaḥ phenaṃ samutpannam ahiphenaṃ caturvidham | [ŚSDīp zu ŚdhSaṃh, 2, 12, 21.1 12.3]
kecidvadanti sarpāṇāṃ phenaṃ syādahiphenakam | [ŚSDīp zu ŚdhSaṃh, 2, 12, 21.1 13.1]
yathā | [ŚSDīp zu ŚdhSaṃh, 2, 12, 21.1 13.2]
dhāraṇaṃ śvetavarṇaṃ ca raktavarṇaṃ ca jārakam | [ŚSDīp zu ŚdhSaṃh, 2, 12, 21.1 13.3]
sāraṇaṃ pītavarṇaṃ ca kṛṣṇavarṇaṃ ca māraṇam | [ŚSDīp zu ŚdhSaṃh, 2, 12, 21.1 13.4]
viṣavaddhyuttamaṃ phenaṃ yujyate rasakarmaṇi | [ŚSDīp zu ŚdhSaṃh, 2, 12, 21.1 14.1]
iti | [ŚSDīp zu ŚdhSaṃh, 2, 12, 21.1 14.2]
kecit tu khākhasajaṃ kṣīraviśeṣamiti manyante tadabhāvāt | [ŚSDīp zu ŚdhSaṃh, 2, 12, 21.1 15]
evaṃ sarvatra śeṣaṃ sugamam | [ŚSDīp zu ŚdhSaṃh, 2, 12, 21.1 16]
mānamapyeteṣāṃ pūrvavat | [ŚSDīp zu ŚdhSaṃh, 2, 12, 21.1 17]
{ŚSDīp zu ŚdhSaṃh, 2, 12, 23.2}
athavā kaṭukakṣārāviti | [ŚSDīp zu ŚdhSaṃh, 2, 12, 23.2 1]
kaṭukaṃ trikaṭukaṃ kṣāro yavakṣāraprabhṛtikaḥ lavaṇapañcakaṃ prasiddham | [ŚSDīp zu ŚdhSaṃh, 2, 12, 23.2 2]
rasona iti laśunaḥ navasāraścūlikālavaṇaḥ śigruḥ śobhāñjanam etatsakalaṃ samamātreṇa kṛtvā pāradasāmyaṃ grāhyam | [ŚSDīp zu ŚdhSaṃh, 2, 12, 23.2 3]
śeṣaṃ sugamam | [ŚSDīp zu ŚdhSaṃh, 2, 12, 23.2 4]
dhātucaramiti ko'rthaḥ dhātugrasanārthamiti bhāvaḥ | [ŚSDīp zu ŚdhSaṃh, 2, 12, 23.2 5]
{ŚSDīp zu ŚdhSaṃh, 2, 12, 24.2}
athaveti | [ŚSDīp zu ŚdhSaṃh, 2, 12, 24.2 1]
ebhirvakṣyamāṇadravyaistridinaṃ mardyam | [ŚSDīp zu ŚdhSaṃh, 2, 12, 24.2 2]
raso yadā bhavati tadā tasya tvarā śīghraṃ dhātuhṛt suvarṇādidhātugrahaṇasamarthaṃ mukhaṃ bhavati | [ŚSDīp zu ŚdhSaṃh, 2, 12, 24.2 3]
bindulīti kīṭaviśeṣaḥ sa ca ṣaḍbinduriti prasiddhaḥ | [ŚSDīp zu ŚdhSaṃh, 2, 12, 24.2 4]
tathāhi | [ŚSDīp zu ŚdhSaṃh, 2, 12, 24.2 5.1]
ṣaḍbindukasya kīṭasya śvetāḥ syuḥ pañca bindavaḥ | [ŚSDīp zu ŚdhSaṃh, 2, 12, 24.2 5.2]
bhinnavarṇastathā caikaḥ susnigdhaścātivarṇataḥ | [ŚSDīp zu ŚdhSaṃh, 2, 12, 24.2 5.3]
iti | [ŚSDīp zu ŚdhSaṃh, 2, 12, 24.2 5.4]
lavaṇāmlairiti | [ŚSDīp zu ŚdhSaṃh, 2, 12, 24.2 6]
lavaṇaṃ pañcalavaṇam amlo'mlavargaḥ sa ca jambīramātuluṅgaprabhṛtikaḥ | [ŚSDīp zu ŚdhSaṃh, 2, 12, 24.2 7]
{ŚSDīp zu ŚdhSaṃh, 2, 12, 29.1}
atheti | [ŚSDīp zu ŚdhSaṃh, 2, 12, 29.1 1]
athaśabdo'tra mukhakaraṇānantaryaḥ | [ŚSDīp zu ŚdhSaṃh, 2, 12, 29.1 2]
kacchapayantraṃ prasiddham | [ŚSDīp zu ŚdhSaṃh, 2, 12, 29.1 3]
tatsvarūpaṃ darśitameva | [ŚSDīp zu ŚdhSaṃh, 2, 12, 29.1 4]
tatparimāṇaṃ yathā | [ŚSDīp zu ŚdhSaṃh, 2, 12, 29.1 5.1]
prasūtagopalonmānaṃ sūtakotpalakaḥ smṛtaḥ | [ŚSDīp zu ŚdhSaṃh, 2, 12, 29.1 5.2]
lāvakaḥ puṭako jñeyaḥ pradattaḥ saptadhāḍhakaiḥ | [ŚSDīp zu ŚdhSaṃh, 2, 12, 29.1 5.3]
kacchapastriguṇaistaistu kaukkuṭaḥ kacchapaistribhiḥ | [ŚSDīp zu ŚdhSaṃh, 2, 12, 29.1 6.1]
kaukkuṭaiḥ pañcabhiḥ siṃho meghanādo'sya yugmakaiḥ | [ŚSDīp zu ŚdhSaṃh, 2, 12, 29.1 6.2]
durge gajapuṭaḥ khyāto deyaḥ ṣaṣṭikapālakaiḥ | [ŚSDīp zu ŚdhSaṃh, 2, 12, 29.1 7.1]
taistu triguṇitairjñeyo dṛḍhāgniśca mahāpuṭaḥ | [ŚSDīp zu ŚdhSaṃh, 2, 12, 29.1 7.2]
iti | [ŚSDīp zu ŚdhSaṃh, 2, 12, 29.1 7.3]
cūrṇeneti śuktikācūrṇena samāṃśakamiti rasasāmyaṃ gandhakaṃ yojyam | [ŚSDīp zu ŚdhSaṃh, 2, 12, 29.1 8]
sāmyatātra pratyekaṃ puṭamityarthaḥ | [ŚSDīp zu ŚdhSaṃh, 2, 12, 29.1 9]
tena ṣaḍguṇagandhakaṃ ṣaṭpuṭaiḥ kṛtvā bhavati pāradaparimāṇāt | [ŚSDīp zu ŚdhSaṃh, 2, 12, 29.1 10]
bhasmamudrāmiti | [ŚSDīp zu ŚdhSaṃh, 2, 12, 29.1 11]
vibhūtipāṃśulavaṇābhyāṃ kṛtāmiti sampradāyaḥ | [ŚSDīp zu ŚdhSaṃh, 2, 12, 29.1 12]
śarāvo'tra lohamayaḥ manyante kecit tathāhyuktam | [ŚSDīp zu ŚdhSaṃh, 2, 12, 29.1 13.1]
jalapūrṇaṃ dṛḍhaṃ pātraṃ suviśālaṃ samāharet | [ŚSDīp zu ŚdhSaṃh, 2, 12, 29.1 13.2]
tadantaḥ kharparaṃ dadyāt suvistīrṇaṃ dṛḍhaṃ navam | [ŚSDīp zu ŚdhSaṃh, 2, 12, 29.1 13.3]
binduṃ dattvā tadupari bījapūrarasaṃ kṣipet | [ŚSDīp zu ŚdhSaṃh, 2, 12, 29.1 14.1]
upariṣṭādbiḍaṃ dadyāt tato lohakaṭorikām | [ŚSDīp zu ŚdhSaṃh, 2, 12, 29.1 14.2]
ayaskāntamayīṃ vāpi paittalīṃ bhūtavigraham | [ŚSDīp zu ŚdhSaṃh, 2, 12, 29.1 15.1]
upariṣṭād adhovaktrāṃ dattvā samyagvilepayet | [ŚSDīp zu ŚdhSaṃh, 2, 12, 29.1 15.2]
khaṭīpuṭaṃ śivībhaktaṃ samyaṅniṣpiṣya mudrayet | [ŚSDīp zu ŚdhSaṃh, 2, 12, 29.1 16.1]
ūrdhvaṃ deyaṃ puṭaṃ tasya yantraṃ kacchapasaṃjñakam | [ŚSDīp zu ŚdhSaṃh, 2, 12, 29.1 16.2]
jāraṇārthaṃ rasasyoktaṃ gandhādīnām aśeṣataḥ | [ŚSDīp zu ŚdhSaṃh, 2, 12, 29.1 17.1]
iti | [ŚSDīp zu ŚdhSaṃh, 2, 12, 29.1 17.2]
atra gandhakavidhānaṃ tu asyaiva sampradāyato vyākhyātam | [ŚSDīp zu ŚdhSaṃh, 2, 12, 29.1 18]
anyatra rasasyopari cādhaśceti | [ŚSDīp zu ŚdhSaṃh, 2, 12, 29.1 19]
tīkṣṇāgniriti atyarthaṃ bubhukṣito bhavati rākṣasasaṃjñaka ityapare sarvakarmasviti yojya ityabhiprāyaḥ | [ŚSDīp zu ŚdhSaṃh, 2, 12, 29.1 20]
{ŚSDīp zu ŚdhSaṃh, 2, 12, 34.2}
saṃprati rasamāraṇavidhimāha dhūmasāramiti | [ŚSDīp zu ŚdhSaṃh, 2, 12, 34.2 1]
dhūmasāraṃ gṛhadhūmaṃ rasaṃ pāradam torī sphaṭikā navasādaraṃ prasiddham | [ŚSDīp zu ŚdhSaṃh, 2, 12, 34.2 2]
amlairiti | [ŚSDīp zu ŚdhSaṃh, 2, 12, 34.2 3]
jambīranimbūkarasairityarthaḥ | [ŚSDīp zu ŚdhSaṃh, 2, 12, 34.2 4]
samāṃśakaṃ bhāgamiti | [ŚSDīp zu ŚdhSaṃh, 2, 12, 34.2 5]
etena kimuktaṃ pūrvoktaṃ sakaladravyaṃ pratyekaṃ rasamānaṃ melayediti krama iti bhāvaḥ | [ŚSDīp zu ŚdhSaṃh, 2, 12, 34.2 6]
tathāhyuktam | [ŚSDīp zu ŚdhSaṃh, 2, 12, 34.2 7.1]
pṛthak samaṃ samaṃ kṛtvā pāradaṃ gandhakaṃ tathā | [ŚSDīp zu ŚdhSaṃh, 2, 12, 34.2 7.2]
navasāraṃ dhūmasāraṃ sphaṭikaṃ yāmamātrakam | [ŚSDīp zu ŚdhSaṃh, 2, 12, 34.2 7.3]
nimbūnīreṇa saṃmardya kācakūpyāṃ vipācayet | [ŚSDīp zu ŚdhSaṃh, 2, 12, 34.2 8.1]
mukhe pāṣāṇakhaṭikāṃ dattvā mudrāṃ pradāpayet | [ŚSDīp zu ŚdhSaṃh, 2, 12, 34.2 8.2]
saptabhir mṛttikāvastraiḥ pṛthak saṃśoṣya veṣṭayet | [ŚSDīp zu ŚdhSaṃh, 2, 12, 34.2 9.1]
sachidrāyāṃ mṛdaḥ sthālyāṃ kūpikāṃ saṃniveśayet | [ŚSDīp zu ŚdhSaṃh, 2, 12, 34.2 9.2]
pūrayet sikatāpūrair ā galaṃ matimān bhiṣak | [ŚSDīp zu ŚdhSaṃh, 2, 12, 34.2 10.1]
niveśya cullyāṃ dahanaṃ mandamadhyakharakramāt | [ŚSDīp zu ŚdhSaṃh, 2, 12, 34.2 10.2]
prajvālya dvādaśayāmaṃ svāṅgaśītaṃ samuddharet | [ŚSDīp zu ŚdhSaṃh, 2, 12, 34.2 11.1]
visphoṭayitvātha yuktyā ca ūrdhvalagnaṃ baliṃ tyajet | [ŚSDīp zu ŚdhSaṃh, 2, 12, 34.2 11.2]
adhaḥsthaṃ rasasindūraṃ sarvakarmasu yojayet | [ŚSDīp zu ŚdhSaṃh, 2, 12, 34.2 12.1]
iti | [ŚSDīp zu ŚdhSaṃh, 2, 12, 34.2 12.2]
kecit tu dhūmasārasthāne sīsakaṃ paṭhanti tacca saṃgataṃ tantrāntaradarśanāt | [ŚSDīp zu ŚdhSaṃh, 2, 12, 34.2 13.1]
pṛthak pṛthak samaṃ kṛtvā pāradaṃ gandhakaṃ tathā | [ŚSDīp zu ŚdhSaṃh, 2, 12, 34.2 13.2]
navasāraṃ ca sphaṭikaṃ sanāgaṃ yāmamātrakam | [ŚSDīp zu ŚdhSaṃh, 2, 12, 34.2 13.3]
nimbūnīreṇa saṃmardya kācakūpyāṃ vinikṣipet | [ŚSDīp zu ŚdhSaṃh, 2, 12, 34.2 14.1]
budhaśca vālukāyantre yāmadvādaśakaṃ pacet | [ŚSDīp zu ŚdhSaṃh, 2, 12, 34.2 14.2]
svāṅgaśītaṃ sphoṭayitvā ūrdhvalagnaṃ baliṃ tyajet | [ŚSDīp zu ŚdhSaṃh, 2, 12, 34.2 15.1]
adhaḥsthaṃ rasasindūraṃ yojayedrasakarmaṇi | [ŚSDīp zu ŚdhSaṃh, 2, 12, 34.2 15.2]
iti | [ŚSDīp zu ŚdhSaṃh, 2, 12, 34.2 16]
śeṣaṃ subodham | [ŚSDīp zu ŚdhSaṃh, 2, 12, 34.2 17]
{ŚSDīp zu ŚdhSaṃh, 2, 12, 38.1}
apāmārgeti | [ŚSDīp zu ŚdhSaṃh, 2, 12, 38.1 1]
apāmārgaḥ prasiddhaḥ tasya bījāni jalena piṣṭvā sampuṭākārā mūṣā kāryā tatsampuṭamadhye sūtaṃ pāradaṃ malayūdugdhamardanaṃ kṛtvā nyased dhārayedityarthaḥ | [ŚSDīp zu ŚdhSaṃh, 2, 12, 38.1 2]
malayūḥ kāṣṭhodumbarikā paścāduktadravyacūrṇaṃ tadupari adhaśca dattvā saṃmardya mṛṇmūṣāyāṃ mudrayet | [ŚSDīp zu ŚdhSaṃh, 2, 12, 38.1 3]
droṇapuṣpī nahula iti prasiddhā | [ŚSDīp zu ŚdhSaṃh, 2, 12, 38.1 4]
loke gūmāśabdavācyā | [ŚSDīp zu ŚdhSaṃh, 2, 12, 38.1 5]
tasyāḥ prasūnāni puṣpāṇi viḍaṅgaṃ prasiddham | [ŚSDīp zu ŚdhSaṃh, 2, 12, 38.1 6]
iti | [ŚSDīp zu ŚdhSaṃh, 2, 12, 38.1 7]
irimedako viṭkhadiraḥ tasya tvak grāhyā tadgolaṃ mardayediti | [ŚSDīp zu ŚdhSaṃh, 2, 12, 38.1 8]
taṃ rasādijanitagolakaṃ samyagavarodhayet mūṣāyām iti śeṣaḥ | [ŚSDīp zu ŚdhSaṃh, 2, 12, 38.1 9]
{ŚSDīp zu ŚdhSaṃh, 2, 12, 40.2}
kāṣṭhodumbarikādugdhairiti | [ŚSDīp zu ŚdhSaṃh, 2, 12, 40.2 1]
kāṣṭhodumbarikā kuḍumbarīśabdavācyā | [ŚSDīp zu ŚdhSaṃh, 2, 12, 40.2 2]
taddugdhaghṛṣṭahiṅgośceti kāṣṭhoḍumbarikādugdhenaiva hiṅguṃ plāvya tena mūṣāṃ kṛtvā tanmadhye rasaṃ melayitvā sarvaṃ golakaṃ kṛtvā paścānmṛṇmayamūṣāyām andhayet avarodhayedityarthaḥ | [ŚSDīp zu ŚdhSaṃh, 2, 12, 40.2 3]
mṛdupuṭenaiveti laghugajapuṭenaivetyarthaḥ | [ŚSDīp zu ŚdhSaṃh, 2, 12, 40.2 4]
laghugajapuṭalakṣaṇaṃ tantrāntare'bhihitam | [ŚSDīp zu ŚdhSaṃh, 2, 12, 40.2 5]
tadyathā | [ŚSDīp zu ŚdhSaṃh, 2, 12, 40.2 6.1]
nipuṇavihitagartaḥ ṣoḍaśairaṅgulairyo mitasakalavibhāgas tasya madhye nidhāya | [ŚSDīp zu ŚdhSaṃh, 2, 12, 40.2 6.2]
jvalanam ativiśuṣkair gomayaiḥ pāradasya laghugajapuṭametat proktamevaṃ munīndraiḥ | [ŚSDīp zu ŚdhSaṃh, 2, 12, 40.2 6.3]
{ŚSDīp zu ŚdhSaṃh, 2, 12, 41.2}
nāgavallīti | [ŚSDīp zu ŚdhSaṃh, 2, 12, 41.2 1]
nāgavallī tāmbūlavallī tasyāḥ patrarasena ghṛṣṭo marditaḥ pāradaḥ karkoṭīkandagarbhitaḥ san mṛṇmūṣāsampuṭe nirudhya mudrayitvā gajapuṭe pacet | [ŚSDīp zu ŚdhSaṃh, 2, 12, 41.2 2]
karkoṭī vandhyākarkoṭakīvallī tasyāḥ kandam | [ŚSDīp zu ŚdhSaṃh, 2, 12, 41.2 3]
śeṣaṃ subodham | [ŚSDīp zu ŚdhSaṃh, 2, 12, 41.2 4]
{ŚSDīp zu ŚdhSaṃh, 2, 12, 44.2}
idānīṃ saṃsiddharasānām adhyāyaṃ prakaṭayannāha tatrādau jvarāṅkuśanāmarasaṃ vyācaṣṭe khaṇḍitamiti | [ŚSDīp zu ŚdhSaṃh, 2, 12, 44.2 1]
hariṇasyedaṃ hāriṇaṃ śṛṅgaṃ viṣāṇaṃ tacca khaṇḍitaṃ śakalīkṛtaṃ saṃkṣuṇṇamityarthaḥ | [ŚSDīp zu ŚdhSaṃh, 2, 12, 44.2 2]
jvālāmukhyā rasairiti jvālāmukhī jayantī tasyāḥ patrāṇāṃ svarasaḥ | [ŚSDīp zu ŚdhSaṃh, 2, 12, 44.2 3]
sā jvālāmukhī caturdhā bhavati | [ŚSDīp zu ŚdhSaṃh, 2, 12, 44.2 4]
tathāhi | [ŚSDīp zu ŚdhSaṃh, 2, 12, 44.2 5.1]
śuklā pītā tathā raktā kṛṣṇā jvālāmukhī bhavet | [ŚSDīp zu ŚdhSaṃh, 2, 12, 44.2 5.2]
iti | [ŚSDīp zu ŚdhSaṃh, 2, 12, 44.2 5.3]
loke khasinīśabdavācyā | [ŚSDīp zu ŚdhSaṃh, 2, 12, 44.2 6]
kecit tu jvālāmukhītyanena bhallātakam iti vyākhyānayanti tanna sarvasaṃmatam | [ŚSDīp zu ŚdhSaṃh, 2, 12, 44.2 7]
samam ityatra samaśabdo militārthe vartata iti kecit | [ŚSDīp zu ŚdhSaṃh, 2, 12, 44.2 8]
na tu samamatra sāmyaṃ yataḥ sampradāyeṣvapi jvālāmukhyā rasaiḥ kṛtvā mṛgaśṛṅgaṃ bahuśo bhāvayitvā jārayedityabhiprāyaḥ | [ŚSDīp zu ŚdhSaṃh, 2, 12, 44.2 9]
yaduktam | [ŚSDīp zu ŚdhSaṃh, 2, 12, 44.2 10.1]
asakṛdbhāvitaṃ śṛṅgaṃ hāriṇaṃ kuṭṭitaṃ rasaiḥ | [ŚSDīp zu ŚdhSaṃh, 2, 12, 44.2 10.2]
jvālāmukhyāḥ pacedbhāṇḍagataṃ tadbhasma cūrṇayet | [ŚSDīp zu ŚdhSaṃh, 2, 12, 44.2 10.3]
ityādi | [ŚSDīp zu ŚdhSaṃh, 2, 12, 44.2 10.4]
aṣṭāṃśaṃ trikaṭuṃ dadyāditi śṛṅgabhāgānmilitakaṭutrayasya sarvajvarāpaha ityanenānvayaḥ | [ŚSDīp zu ŚdhSaṃh, 2, 12, 44.2 11]
tena sannipātajanitamapi nāśayedityarthaḥ | [ŚSDīp zu ŚdhSaṃh, 2, 12, 44.2 12]
{ŚSDīp zu ŚdhSaṃh, 2, 12, 50.1}
atha jvarārirasavivaraṇamāha pāradamiti | [ŚSDīp zu ŚdhSaṃh, 2, 12, 50.1 1]
atra rasakaṃ kharparakaṃ tālaṃ haritālaṃ tutthaṃ prasiddham ṭaṅkaṇaṃ saubhāgyakṣāram | [ŚSDīp zu ŚdhSaṃh, 2, 12, 50.1 2]
eke tutthakaṃ kaṇā gandham iti paṭhanti | [ŚSDīp zu ŚdhSaṃh, 2, 12, 50.1 3.1]
tatra kaṇā manaḥśilā | [ŚSDīp zu ŚdhSaṃh, 2, 12, 50.1 3.2]
etadbahusthāneṣu na pracarati anyato darśanāt | [ŚSDīp zu ŚdhSaṃh, 2, 12, 50.1 4]
rasaṃ ca rasakaṃ tālaṃ śikhituṇḍaṃ ca ṭaṅkaṇam | [ŚSDīp zu ŚdhSaṃh, 2, 12, 50.1 5.1]
gandhakaṃ ca samaṃ piṣṭvā kāravellyā rasairdinam | [ŚSDīp zu ŚdhSaṃh, 2, 12, 50.1 5.2]
ityādi | [ŚSDīp zu ŚdhSaṃh, 2, 12, 50.1 5.3]
kāravellī loke karelāśabdavācyā | [ŚSDīp zu ŚdhSaṃh, 2, 12, 50.1 6]
hastaparipāṭyāṃ ca pūrvoktaṃ sakaladravyaṃ samamātraṃ saṃgṛhya kāravellīpatrarasena trivāraṃ rasaṃ saṃmardya tatkalkena tāmrapātrodaram aṅgulārdhapramāṇaṃ pralipya haṇḍikāmadhye'dhomukhaṃ saṃsthāpya mudrāṃ kṛtvā tadanu vālukāyantre pacedyāvattadupari vrīhayaḥ sphuṭanti aṅgulam aṅguṣṭhodaramadhyam | [ŚSDīp zu ŚdhSaṃh, 2, 12, 50.1 7]
māsamānamatra viṣamatīvrajvaranimittam anyatrālpamiti | [ŚSDīp zu ŚdhSaṃh, 2, 12, 50.1 8]
tathā hi | [ŚSDīp zu ŚdhSaṃh, 2, 12, 50.1 9.1]
raso jvarārisiddho'yaṃ dviguñjo vātaje jvare | [ŚSDīp zu ŚdhSaṃh, 2, 12, 50.1 9.2]
dātavyaḥ parṇakhaṇḍena tatkṣaṇānnāśayejjvaram | [ŚSDīp zu ŚdhSaṃh, 2, 12, 50.1 9.3]
iti | [ŚSDīp zu ŚdhSaṃh, 2, 12, 50.1 9.4]
{ŚSDīp zu ŚdhSaṃh, 2, 12, 55.2}
idānīṃ śītajvarāriṃ prakaṭayannāha tālakam iti | [ŚSDīp zu ŚdhSaṃh, 2, 12, 55.2 1]
tālakaṃ haritālaṃ tāmramiti śuddhatāmrabhasma rasaṃ pāradam gandhaṃ gandhakam | [ŚSDīp zu ŚdhSaṃh, 2, 12, 55.2 2]
karṣamiti dviruktena pratyekaṃ karṣapramāṇamityarthaḥ | [ŚSDīp zu ŚdhSaṃh, 2, 12, 55.2 3]
triphalāmbubhiriti triphalā harītakyādikaṃ tasyāḥ kvāthenetyarthaḥ | [ŚSDīp zu ŚdhSaṃh, 2, 12, 55.2 4]
puṭaṃ dadyāditi | [ŚSDīp zu ŚdhSaṃh, 2, 12, 55.2 5]
sakaladravyacūrṇaṃ triphalākvāthena saṃmardya golakaṃ kṛtvā tadanu śarāvasampuṭe dhṛtvā tadupari mṛttikāṃ liptvā gajapuṭe pacedityarthaḥ | [ŚSDīp zu ŚdhSaṃh, 2, 12, 55.2 6]
prayatnata iti | [ŚSDīp zu ŚdhSaṃh, 2, 12, 55.2 7]
gurusakāśātkarmanaipuṇyāt | [ŚSDīp zu ŚdhSaṃh, 2, 12, 55.2 8]
paścāt tadrasaṃ śarāvābhyantarāt saṃgṛhya arkadugdhena dantīmūlasvarasena śyāmārasena ca saptadhā bhāvyaṃ saptadhā bhāvanā pratyekenetyarthaḥ | [ŚSDīp zu ŚdhSaṃh, 2, 12, 55.2 9]
vajrī sehuṇḍabhedaḥ dantīmūlasvarasabhāve kvātho grāhyaḥ śyāmā niśothaḥ tasyā mūlasvarasabhāve kvāthaṃ vā evaṃ siddho bhavati | [ŚSDīp zu ŚdhSaṃh, 2, 12, 55.2 10]
asmatsampradāye'pi dravyacatuṣṭayena bhāvanāṃ dattvā paścāt pūrvoktavidhānena gajapuṭe paktvā siddho bhavatīti | [ŚSDīp zu ŚdhSaṃh, 2, 12, 55.2 11]
anyatrāpi dṛśyate tathāhi | [ŚSDīp zu ŚdhSaṃh, 2, 12, 55.2 12.1]
paścād vajrīravikṣīrair dantīśyāmārasena ca | [ŚSDīp zu ŚdhSaṃh, 2, 12, 55.2 12.2]
saṃmardya saptadhā gharme śarāvapuṭakaṃ pacet | [ŚSDīp zu ŚdhSaṃh, 2, 12, 55.2 12.3]
ityādi | [ŚSDīp zu ŚdhSaṃh, 2, 12, 55.2 12.4]
etanmāṣaparimitaṃ pañcāśanmaricaiḥ saha guḍagadyānakayutaṃ ca tulasīpatradvayaṃ ca saṃveṣṭya bhakṣayedityarthaḥ | [ŚSDīp zu ŚdhSaṃh, 2, 12, 55.2 13]
divyamiti śreṣṭham ṛṣipraṇītatvāt | [ŚSDīp zu ŚdhSaṃh, 2, 12, 55.2 14]
pañcāśanmaricairiti gaṇanāmātram | [ŚSDīp zu ŚdhSaṃh, 2, 12, 55.2 15]
gadyānakamiti ṣaṇmāṣakasaṃjñam | [ŚSDīp zu ŚdhSaṃh, 2, 12, 55.2 16]
eke guḍatulasīpatrayoranupānam āhuḥ | [ŚSDīp zu ŚdhSaṃh, 2, 12, 55.2 17]
bhaktyeti pūrvaṃ dvijagurupūjanaṃ saṃbhāvya paścādāstikyapūrvakaṃ bhakṣayediti bhāvaḥ | [ŚSDīp zu ŚdhSaṃh, 2, 12, 55.2 18]
vaivarṇyamatra jvarajanitam anyarogajanitaṃ vā | [ŚSDīp zu ŚdhSaṃh, 2, 12, 55.2 19]
{ŚSDīp zu ŚdhSaṃh, 2, 12, 58.2}
atha jvaraghnīṃ guṭikāmāha bhāgaikaḥ syādrasācchuddhāditi | [ŚSDīp zu ŚdhSaṃh, 2, 12, 58.2 1]
śuddhiścāsya pūrvaṃ kathitā | [ŚSDīp zu ŚdhSaṃh, 2, 12, 58.2 2]
rasaṃ pāradaṃ tasyaiko bhāgaḥ | [ŚSDīp zu ŚdhSaṃh, 2, 12, 58.2 3]
elīyaḥ kumārīrasajanitaniryāsadravyaviśeṣaḥ eluvā iti prasiddhaḥ | [ŚSDīp zu ŚdhSaṃh, 2, 12, 58.2 4.1]
tadabhāve kumārīpatrarasameva grāhyamityapare kecidelīyaśabdena elavālukaṃ vadanti | [ŚSDīp zu ŚdhSaṃh, 2, 12, 58.2 4.2]
tacca kuṣṭhagandhikaphalasadṛśaṃ bhavati loke prasiddhaṃ ca | [ŚSDīp zu ŚdhSaṃh, 2, 12, 58.2 5]
etanna sarvamatam | [ŚSDīp zu ŚdhSaṃh, 2, 12, 58.2 6]
śivā harītakī ākārakarabha iti ākallakaḥ prasiddhaḥ | [ŚSDīp zu ŚdhSaṃh, 2, 12, 58.2 7]
kaṭutailena śodhitagandhaka iti śeṣaḥ | [ŚSDīp zu ŚdhSaṃh, 2, 12, 58.2 8]
kaṭutailaṃ sārṣapam | [ŚSDīp zu ŚdhSaṃh, 2, 12, 58.2 9]
phalāni cendravāruṇyā iti | [ŚSDīp zu ŚdhSaṃh, 2, 12, 58.2 10]
indravāruṇī cirbhaṭī tasyāḥ phalāni | [ŚSDīp zu ŚdhSaṃh, 2, 12, 58.2 11]
eke mūlāni cendravāruṇyā vadanti tadbahupustakeṣu na dṛśyate | [ŚSDīp zu ŚdhSaṃh, 2, 12, 58.2 12]
tasmādasaṅgato'yaṃ pāṭhaḥ | [ŚSDīp zu ŚdhSaṃh, 2, 12, 58.2 13]
caturbhāgamitā amī iti | [ŚSDīp zu ŚdhSaṃh, 2, 12, 58.2 14]
amī elīyapramukhaṣaḍdravyaviśeṣāś caturbhāgamitā bhavanti bhāgo'tra pāradaparimāṇāt | [ŚSDīp zu ŚdhSaṃh, 2, 12, 58.2 15]
etatsakalaṃ cūrṇībhūtaṃ kṛtvā indravāruṇikāmūlarasena mardayedityarthaḥ | [ŚSDīp zu ŚdhSaṃh, 2, 12, 58.2 16]
svarasaparimāṇam atra dravyabhāvanāyogyaṃ deyam | [ŚSDīp zu ŚdhSaṃh, 2, 12, 58.2 17]
tacca yāvaccūrṇaṃ plāvitaṃ bhavati tāvaddeyamiti bhāvaḥ | [ŚSDīp zu ŚdhSaṃh, 2, 12, 58.2 18]
chinnārasānupāneneti | [ŚSDīp zu ŚdhSaṃh, 2, 12, 58.2 19]
chinnā guḍūcī tasyāḥ svarasenānupānam | [ŚSDīp zu ŚdhSaṃh, 2, 12, 58.2 20]
anupānamātrātra tantrāntarādavagantavyā | [ŚSDīp zu ŚdhSaṃh, 2, 12, 58.2 21]
tadyathā | [ŚSDīp zu ŚdhSaṃh, 2, 12, 58.2 22.1]
rasānām anupānaṃ syāddvipalaṃ palamardhakam | [ŚSDīp zu ŚdhSaṃh, 2, 12, 58.2 22.2]
vātapittakaphaprāye yathāyogyam anukramāt | [ŚSDīp zu ŚdhSaṃh, 2, 12, 58.2 22.3]
iti | [ŚSDīp zu ŚdhSaṃh, 2, 12, 58.2 22.4]
jvaraghnīti sāmānyena sarvajvaraharetyarthaḥ | [ŚSDīp zu ŚdhSaṃh, 2, 12, 58.2 23]
{ŚSDīp zu ŚdhSaṃh, 2, 12, 86.1}
idānīṃ lokanātharasaṃ prakaṭayannāha śuddha iti | [ŚSDīp zu ŚdhSaṃh, 2, 12, 86.1 1]
sūtaḥ pāradaḥ śuddhaḥ saṃskāritaḥ saṃskārā hyasya pūrvaṃ kathitāḥ bubhukṣitaḥ kṣudhitaḥ kāritaḥ dravyairiti śeṣaḥ sa ca bhāgadvayaparimitaḥ tathā gandhasya dvau bhāgau tatheti grahaṇena gandhakasyāpi śodhanaṃ darśitam | [ŚSDīp zu ŚdhSaṃh, 2, 12, 86.1 2]
tayoriti gandhakapāradayoḥ sūtāccaturguṇeṣvevetyādi sūtāt sūtaparimāṇāt | [ŚSDīp zu ŚdhSaṃh, 2, 12, 86.1 3]
kapardakeṣu varāṭakeṣu kapardakalakṣaṇaṃ ca tantrāntarādavagantavyam | [ŚSDīp zu ŚdhSaṃh, 2, 12, 86.1 4]
tadyathā | [ŚSDīp zu ŚdhSaṃh, 2, 12, 86.1 5.1]
tulanāyāṃ gurutarān pañca gulmān daśa dvijān | [ŚSDīp zu ŚdhSaṃh, 2, 12, 86.1 5.2]
varāṭān sthūlapītāṃśca rasakarmaṇi yojayet | [ŚSDīp zu ŚdhSaṃh, 2, 12, 86.1 5.3]
iti | [ŚSDīp zu ŚdhSaṃh, 2, 12, 86.1 5.4]
bhāgaikaṃ ṭaṅkaṇaṃ dadyāditi ko'rthaḥ pāradaparimāṇādardhabhāgaṃ saubhāgyakṣāraṃ saṃgṛhya gokṣīreṇa saha kalkīkṛtyānenaiva kalkena tān rasagarbhitavarāṭān vimudrayed ityabhiprāyaḥ | [ŚSDīp zu ŚdhSaṃh, 2, 12, 86.1 6]
tathā śaṅkhasya khaṇḍānāmiti śodhitaśaṅkhasya khaṇḍānāṃ śakalānāṃ bhāgā aṣṭau grāhyāḥ | [ŚSDīp zu ŚdhSaṃh, 2, 12, 86.1 7]
pāradasyaikabhāgāpekṣayetyarthaḥ | [ŚSDīp zu ŚdhSaṃh, 2, 12, 86.1 8]
saṃpradāyastu śaṅkhaśakalāni kṣīre saṃśodhya paścāttenaiva kṣīreṇa saha ślakṣṇāni sampiṣya paścādanenaiva kalkena tān varāṭān lepayedityabhiprāyaḥ | [ŚSDīp zu ŚdhSaṃh, 2, 12, 86.1 9]
anye tu śaṅkhaśakalāni varāṭikābhiḥ saha puṭet | [ŚSDīp zu ŚdhSaṃh, 2, 12, 86.1 10]
cūrṇaliptaśarāvayoriti | [ŚSDīp zu ŚdhSaṃh, 2, 12, 86.1 11]
cūrṇaṃ śuktikādisaṃbhavaṃ tacca kaliśabdavācyaṃ tenāliptaśarāvakau kṛtvā tābhyāṃ sampuṭaṃ kārayedityarthaḥ | [ŚSDīp zu ŚdhSaṃh, 2, 12, 86.1 12]
śarāvasampuṭasandhiṣu sāmpradāyikī mudrā kāryeti vyavahāraḥ | [ŚSDīp zu ŚdhSaṃh, 2, 12, 86.1 13]
tadupari ca mṛllepaḥ kārya ityapi vyavahāraḥ | [ŚSDīp zu ŚdhSaṃh, 2, 12, 86.1 14]
gajapuṭeneti | [ŚSDīp zu ŚdhSaṃh, 2, 12, 86.1 15]
yathā gajapuṭavidhānaṃ tathaivātra puṭedityarthaḥ | [ŚSDīp zu ŚdhSaṃh, 2, 12, 86.1 16]
tacca gomayādinā garte kṛtam | [ŚSDīp zu ŚdhSaṃh, 2, 12, 86.1 17]
ekonatriṃśadūṣaṇairiti ekena yadūnaṃ maricānāṃ triṃśattena saha ṣaḍraktikapramāṇaṃ bhakṣayet | [ŚSDīp zu ŚdhSaṃh, 2, 12, 86.1 18]
ghṛtena vātaje dadyādityādi | [ŚSDīp zu ŚdhSaṃh, 2, 12, 86.1 19]
atra vātaje pittaje kaphaje ca atīsārādāvagre vakṣyamāṇā niyamā boddhavyāḥ | [ŚSDīp zu ŚdhSaṃh, 2, 12, 86.1 20]
tasyopari ghṛtānnamiti pūrvaṃ rasaṃ bhakṣayitvā paścāttadupari kavalatrayaṃ ghṛtānnaṃ bhuñjīta ghṛtena yuktamannaṃ ghṛtānnam | [ŚSDīp zu ŚdhSaṃh, 2, 12, 86.1 21]
annam atraudanam | [ŚSDīp zu ŚdhSaṃh, 2, 12, 86.1 22]
mañce khaṭvāyām | [ŚSDīp zu ŚdhSaṃh, 2, 12, 86.1 23]
anupadhānake upadhānaṃ gendukaṃ tena rahite mañce iti śeṣaḥ | [ŚSDīp zu ŚdhSaṃh, 2, 12, 86.1 24]
etena samyaguttānaṃ yathā syāttathā saṃviśedityarthaḥ | [ŚSDīp zu ŚdhSaṃh, 2, 12, 86.1 25]
paścāt pathyāpathyam āha anamlamityādi | [ŚSDīp zu ŚdhSaṃh, 2, 12, 86.1 26]
anamlam amlarasarahitam amlaṃ ca mātuluṅgaprabhṛtikam | [ŚSDīp zu ŚdhSaṃh, 2, 12, 86.1 27]
annaṃ saṃskṛtam annaṃ tena bhaktādikam | [ŚSDīp zu ŚdhSaṃh, 2, 12, 86.1 28]
ghṛtamiti ghṛtayuktam | [ŚSDīp zu ŚdhSaṃh, 2, 12, 86.1 29]
madhuraṃ dadhīti | [ŚSDīp zu ŚdhSaṃh, 2, 12, 86.1 30]
madhuraṃ komalajīvitaṃ yadvā madhurayuktaṃ tattu rasālādi | [ŚSDīp zu ŚdhSaṃh, 2, 12, 86.1 31]
prāyeṇa jāṅgalaṃ māṃsamiti māṃsabhakṣaṇaṃ cātra vihitaṃ bāhulyena jāṅgalaṃ pradhānatamaṃ tadapi ghṛtapācitaṃ kāryam | [ŚSDīp zu ŚdhSaṃh, 2, 12, 86.1 32]
yadyapi jāṅgalavargo'ṣṭavidhaḥ | [ŚSDīp zu ŚdhSaṃh, 2, 12, 86.1 33]
tadyathā jāṅgalā viṣkirāḥ pratudā guheśayāḥ prasahāḥ parṇamṛgā bileśayāḥ grāmyāśceti | [ŚSDīp zu ŚdhSaṃh, 2, 12, 86.1 34]
tathāpyete tu rogāpekṣayā deyāḥ ghṛtapācitamiti tailaniṣedhāt guṇādhikyācca | [ŚSDīp zu ŚdhSaṃh, 2, 12, 86.1 35]
tathāhi | [ŚSDīp zu ŚdhSaṃh, 2, 12, 86.1 36.1]
māṃsaṃ yattailasiddhaṃ tu vīryoṣṇaṃ pittakṛdguru | [ŚSDīp zu ŚdhSaṃh, 2, 12, 86.1 36.2]
laghvagnidīpanaṃ grāhyaṃ ruciṃ dṛṣṭiprasādanam | [ŚSDīp zu ŚdhSaṃh, 2, 12, 86.1 36.3]
anuṣṇavīryaṃ pittaghnaṃ manojñaṃ ghṛtasādhitam | [ŚSDīp zu ŚdhSaṃh, 2, 12, 86.1 37.1]
iti | [ŚSDīp zu ŚdhSaṃh, 2, 12, 86.1 37.2]
ghṛtāniti ghṛtasādhitān athavā sarpiṣā ghṛtena snānaṃ kuryāt koṣṇodakena snānaṃ tu adhaḥkāyasyeti | [ŚSDīp zu ŚdhSaṃh, 2, 12, 86.1 38]
yataḥ | [ŚSDīp zu ŚdhSaṃh, 2, 12, 86.1 39.1]
uṣṇāmbunādhaḥkāyasya pariṣeko balāvahaḥ | [ŚSDīp zu ŚdhSaṃh, 2, 12, 86.1 39.2]
tenaiva tūttamāṅgasya balahṛt keśacakṣuṣām | [ŚSDīp zu ŚdhSaṃh, 2, 12, 86.1 39.3]
iti | [ŚSDīp zu ŚdhSaṃh, 2, 12, 86.1 39.4]
kvacit tailaṃ na gṛhṇīyāditi kvacit kutrāpi tailagrahaṇaṃ na kāryaṃ tena dīpādiṣvapi tailaṃ niṣiddhaṃ syāt | [ŚSDīp zu ŚdhSaṃh, 2, 12, 86.1 40]
atha tyājyamāha bilvamiti | [ŚSDīp zu ŚdhSaṃh, 2, 12, 86.1 41]
bilvaphalaṃ kāravellakaṃ loke karelāśabdavācyam | [ŚSDīp zu ŚdhSaṃh, 2, 12, 86.1 42]
phalamiti | [ŚSDīp zu ŚdhSaṃh, 2, 12, 86.1 43]
vārtākaṃ vṛntākaṃ śapharīṃ kṣudramatsyān ciñcā prasiddhā vyāyāmaṃ śarīrāyāsajananaṃ karma maithunaṃ strīsevā madyādikamiti sugamam | [ŚSDīp zu ŚdhSaṃh, 2, 12, 86.1 44]
tyajedayuktanidrāṃ ceti ayuktanidrā divānidrādikam | [ŚSDīp zu ŚdhSaṃh, 2, 12, 86.1 45]
kakārādiyutaṃ sarvamiti sarvamāhāranimittaṃ kakārapūrvakaṃ śākaphalādikaṃ tyajet | [ŚSDīp zu ŚdhSaṃh, 2, 12, 86.1 46]
site pakṣe śukle pakṣe agnibhṛṣṭam | [ŚSDīp zu ŚdhSaṃh, 2, 12, 86.1 47]
jayācūrṇamiti jayā bhaṅgā barhipakṣabhasmeti barhī mayūraḥ | [ŚSDīp zu ŚdhSaṃh, 2, 12, 86.1 48]
mṛgāṅke mṛgāṅkapoṭṭalike hemagarbhe hemagarbhapoṭṭalike mauktikākhye mauktikākhyapoṭṭalike apareṣvapi pañcaratnapoṭṭalikaprabhṛtiṣu eṣa vidhiḥ prayojya iti | [ŚSDīp zu ŚdhSaṃh, 2, 12, 86.1 49]
{ŚSDīp zu ŚdhSaṃh, 2, 12, 96.2}
atha mṛgāṅkapoṭṭalīrasaṃ vyācaṣṭe bhūrjavaditi | [ŚSDīp zu ŚdhSaṃh, 2, 12, 96.2 1]
bhūrjo vṛkṣaviśeṣaḥ tasya tvak tadākārāṇi tanupatrāṇi | [ŚSDīp zu ŚdhSaṃh, 2, 12, 96.2 2]
tanugrahaṇena yathā aṅgādīnāṃ manoharārthaṃ svarṇakārāḥ kurvanti tadvadatrāpi kāryāṇītyarthaḥ | [ŚSDīp zu ŚdhSaṃh, 2, 12, 96.2 3]
sūkṣmāṇīti tāni tanupatrāṇi tilavat khaṇḍitāni kṛtvetyarthaḥ | [ŚSDīp zu ŚdhSaṃh, 2, 12, 96.2 4]
sūtena pāradena samaṃ saṃgṛhya khalve kṣiptvā mardanīyam | [ŚSDīp zu ŚdhSaṃh, 2, 12, 96.2 5]
kathaṃ yathā kāñcanārarasenetyādi | [ŚSDīp zu ŚdhSaṃh, 2, 12, 96.2 6]
caturvidhā bhavati | [ŚSDīp zu ŚdhSaṃh, 2, 12, 96.2 7.1]
kāñcanāro vṛkṣaviśeṣaḥ prasiddha eva jvālāmukhī jayantī sā caturvidhā bhavati | [ŚSDīp zu ŚdhSaṃh, 2, 12, 96.2 7.2]
tathāhi | [ŚSDīp zu ŚdhSaṃh, 2, 12, 96.2 8.1]
śvetā raktā tathā pītā kṛṣṇā jvālāmukhī bhavet | [ŚSDīp zu ŚdhSaṃh, 2, 12, 96.2 8.2]
iti | [ŚSDīp zu ŚdhSaṃh, 2, 12, 96.2 8.3]
lāṅgalī kalahārikā yāvadbhavati piṣṭiketi ko'rthaḥ tat suvarṇarasadravyaṃ yāvad dravatvaṃ prāpya piṣṭikā syāt tāvadrasair mardanīyam | [ŚSDīp zu ŚdhSaṃh, 2, 12, 96.2 9]
asmatsampradāye tu pūrvoktaśodhitarase suvarṇapatrāṇi dattvā tadanu īṣadgandharajo dattvā upari pātraṃ saṃsthāpya gāḍhaṃ mardayet yāvad ghanabhasmavad bhavati paścāduktarasaiḥ saha saṃmardya golakārthaṃ piṣṭikāṃ kārayedityarthaḥ | [ŚSDīp zu ŚdhSaṃh, 2, 12, 96.2 10]
tato hemnaścaturthāṃśaṃ ṭaṅkaṇaṃ tatra nikṣipet iti | [ŚSDīp zu ŚdhSaṃh, 2, 12, 96.2 11]
tataḥ piṣṭīkaraṇānantaraṃ tatra piṣṭīkṛtadravye ṭaṅkaṇaṃ saubhāgyakṣāraṃ hemnaḥ suvarṇasya caturthāṃśaṃ kṣipet tena yadā suvarṇaṃ catuḥśāṇaṃ bhavati tadā ṭaṅkaṇaṃ śāṇamekamityarthaḥ | [ŚSDīp zu ŚdhSaṃh, 2, 12, 96.2 12]
piṣṭamauktikacūrṇamiti | [ŚSDīp zu ŚdhSaṃh, 2, 12, 96.2 13]
śodhitamauktikacūrṇaṃ suvarṇaparimāṇāddviguṇaṃ saṃgṛhya melayediti bhāvaḥ | [ŚSDīp zu ŚdhSaṃh, 2, 12, 96.2 14]
teṣu pūrvoktadravyeṣu sarvasamaṃ samastadravyasāmyaṃ gandhakaṃ kṣiptvā sarvamekatra mardayed ityabhiprāyaḥ | [ŚSDīp zu ŚdhSaṃh, 2, 12, 96.2 15]
mardanamatra pūrvoktarasairiti vyavahāraḥ | [ŚSDīp zu ŚdhSaṃh, 2, 12, 96.2 16]
sarvasamamiti sarvaṃ pāradasuvarṇaṭaṅkaṇamauktikamityarthaḥ | [ŚSDīp zu ŚdhSaṃh, 2, 12, 96.2 17]
teṣāṃ kṛtvā tato golaṃ vāsobhiḥ pariveṣṭayediti hastapāṭhyāṃ tu tadgolakarūpaṃ dravyaṃ pūrvaṃ śarāvasampuṭe kṛtvā tatsandhau sāmpradāyikīṃ mudrāṃ ca dattvā tadbhāṇḍaṃ gajapuṭavidhānena puṭet | [ŚSDīp zu ŚdhSaṃh, 2, 12, 96.2 18]
paścāt svāṅgaśītatvaṃ dravyaṃ saṃgṛhya yāvatparimāṇaṃ pāradaṃ pūrvaṃ tāvatparimāṇam anyad gandhakaṃ ca dattvā saṃmardya ca pūrvavat puṭet mardanamatra pūrvoktarasair evaṃ siddho bhavati | [ŚSDīp zu ŚdhSaṃh, 2, 12, 96.2 19]
śeṣaṃ subodhanam | [ŚSDīp zu ŚdhSaṃh, 2, 12, 96.2 20]
{ŚSDīp zu ŚdhSaṃh, 2, 12, 106.2}
atha hemagarbhapoṭṭalīnāmakarasaṃ prakaṭayannāha sūtāt pādapramāṇenetyādi | [ŚSDīp zu ŚdhSaṃh, 2, 12, 106.2 1]
sūtaḥ pāradaḥ sa ca śodhito grāhyastasya pādaścaturthāṃśastena samaṃ hema grāhyam | [ŚSDīp zu ŚdhSaṃh, 2, 12, 106.2 2]
hemna iti grahaṇenāsya patrāṇi kāryāṇītyarthaḥ | [ŚSDīp zu ŚdhSaṃh, 2, 12, 106.2 3]
tāni pūrvoktānīti sambandhaḥ | [ŚSDīp zu ŚdhSaṃh, 2, 12, 106.2 4]
piṣṭīvidhānaṃ tu pūrvavadboddhavyam | [ŚSDīp zu ŚdhSaṃh, 2, 12, 106.2 5]
tayoḥ syāt dviguṇo gandha iti | [ŚSDīp zu ŚdhSaṃh, 2, 12, 106.2 6]
tayoḥ pāradasuvarṇayordviguṇaḥ parimāṇāt tena pāradasuvarṇayoreko bhāgaḥ gandhakasya dvau bhāgau kāñcanāro vṛkṣaviśeṣaḥ tasya patrāṇāṃ svarasena mardayet yāvat piṣṭikākāraṃ bhavati mūṣāsampuṭe śarāvasampuṭe saṃdhau ca mudrāṃ kārayet mudrā sāmpradāyikī kāryā | [ŚSDīp zu ŚdhSaṃh, 2, 12, 106.2 7]
tata iti grahaṇena tatsampuṭaṃ mṛtkarpaṭakaiśca lepayediti bhāvaḥ | [ŚSDīp zu ŚdhSaṃh, 2, 12, 106.2 8]
pacedbhūdharayantreṇa vāsaratritayaṃ budha iti | [ŚSDīp zu ŚdhSaṃh, 2, 12, 106.2 9]
vāsaratrayaṃ yāvadbhūdharayantreṇa kṛtvā pacet | [ŚSDīp zu ŚdhSaṃh, 2, 12, 106.2 10]
asmatsampradāye'pi gomayaiḥ kṛtvā punaḥ punaragniṃ prajvālayet yāvaddinatrayaṃ bhavati ityabhiprāyaḥ | [ŚSDīp zu ŚdhSaṃh, 2, 12, 106.2 11]
tatastu puṭaṣaṭkaṃ dadyādityarthaḥ | [ŚSDīp zu ŚdhSaṃh, 2, 12, 106.2 12]
puṭaṣaṭkaṃ ca gomayāgninā natu śarāvasampuṭaṃ ṣaḍvāraṃ kāryaṃ tadekavārameva | [ŚSDīp zu ŚdhSaṃh, 2, 12, 106.2 13]
paścātkāryam āha tata uddhṛtyetyādi tatsarvaṃ dravyaṃ gandhakena samaṃ kṛtvā paścādārdrakarasena citrakajaṭāsvarasena ca saṃmardya tena piṣṭadravyeṇa varāṭakān pūrayet paścāttanmukhāni ṭaṅkaṇaviṣaṃ sehuṇḍadugdhena piṣṭvā tena mudrayet ṭaṅkaṇamānaṃ pūrvadravyasambhārād aṣṭamāṃśaṃ grāhyaṃ viṣaṃ tu ṭaṅkaṇārdham ityarthaḥ | [ŚSDīp zu ŚdhSaṃh, 2, 12, 106.2 14]
śeṣaṃ subodham | [ŚSDīp zu ŚdhSaṃh, 2, 12, 106.2 15]
{ŚSDīp zu ŚdhSaṃh, 2, 12, 113.2}
atha dvitīyā hemagarbhapoṭṭalī tāmapi darśayannāha rasasyeti | [ŚSDīp zu ŚdhSaṃh, 2, 12, 113.2 1]
vyākhyāyāmasyābhiprāyaḥ sakalaṃ svasvaparimitaṃ rasasuvarṇādikamekatra saṃmardya pacediti tātparyārthaḥ | [ŚSDīp zu ŚdhSaṃh, 2, 12, 113.2 2]
keṣāṃciddhastapāṭhyām eva yathā śuddhapāradaṃ prathamato mūrchitaṃ kṛtvā paścāttaduktadravyaiḥ golakaṃ kārayet | [ŚSDīp zu ŚdhSaṃh, 2, 12, 113.2 3]
asmatsampradāye tu lokanāthapoṭṭalīvat kartavyā sā ca pūrvaṃ kathitaiva muktāścātra śaṅkhavat prakṣiptā jñeyāḥ | [ŚSDīp zu ŚdhSaṃh, 2, 12, 113.2 4]
śeṣaṃ sugamam | [ŚSDīp zu ŚdhSaṃh, 2, 12, 113.2 5]
{ŚSDīp zu ŚdhSaṃh, 2, 12, 117.2}
atha dvitīyajvarāṅkuśarasam āha śuddhasūta iti | [ŚSDīp zu ŚdhSaṃh, 2, 12, 117.2 1]
śuddhaḥ saṃskāritaḥ | [ŚSDīp zu ŚdhSaṃh, 2, 12, 117.2 2]
saṃskārā hyasya pūrvaṃ kathitāḥ viṣamapi śuddhaṃ taccāpi pūrvaṃ vihitameva gandho gandhakastamapi śuddhaṃ kṛtvā grāhyam śāṇaṃ ṭaṅkaikaṃ pratyekamityarthaḥ | [ŚSDīp zu ŚdhSaṃh, 2, 12, 117.2 3]
dhūrtabījamiti dhattūrabījāni tāni triṭaṅkamitāni hemāhvā svarṇakṣīrī sā ca cokaśabdavācyā | [ŚSDīp zu ŚdhSaṃh, 2, 12, 117.2 4]
eṣā tu sarvebhyaścaturdravyebhyo dviguṇā grāhyā tena ṣaṭ śāṇadviguṇitetyarthaḥ | [ŚSDīp zu ŚdhSaṃh, 2, 12, 117.2 5]
jambīraphalamajjārdrakaraso'pi doṣāpekṣayā boddhavyaḥ | [ŚSDīp zu ŚdhSaṃh, 2, 12, 117.2 6]
parasparābhāve'pi tridoṣajam iti vyastaṃ samastaṃ viṣamajvaramiti punargrahaṇena prāyaśo viṣamajvaranāśanārthamasya prabhāvo na doṣaḥ kutaḥ vikhyātatvāt | [ŚSDīp zu ŚdhSaṃh, 2, 12, 117.2 7]
{ŚSDīp zu ŚdhSaṃh, 2, 12, 120.2}
athānandabhairavarasasya vyākhyānaṃ darśayitumāha daradamiti | [ŚSDīp zu ŚdhSaṃh, 2, 12, 120.2 1.1]
daradaṃ hiṅgulaṃ vatsanābhaṃ viṣaṃ ṭaṅkaṇaṃ saubhāgyakṣāraṃ kuṭajasya phalamindrayavaṃ tvak challī kuṭajasyaiva militvā karṣamityarthaḥ | [ŚSDīp zu ŚdhSaṃh, 2, 12, 120.2 1.2]
etadanupānaṃ pathyaṃ ca prāyaśo'tīsāre praśastam | [ŚSDīp zu ŚdhSaṃh, 2, 12, 120.2 2]
gavyājaṃ gosambhavam ajāsambhavaṃ ca takraṃ tattu tribhāgabhinnam | [ŚSDīp zu ŚdhSaṃh, 2, 12, 120.2 3]
tathāhi | [ŚSDīp zu ŚdhSaṃh, 2, 12, 120.2 4.1]
takraṃ tribhāgabhinnaṃ tu kevalaṃ mathitaṃ smṛtam | [ŚSDīp zu ŚdhSaṃh, 2, 12, 120.2 4.3]
iti | [ŚSDīp zu ŚdhSaṃh, 2, 12, 120.2 4.4]
kevalo'yaṃ kaphāgnimadhye yojyaḥ iti vyavahāro vṛddhavaidyānāṃ dṛśyate | [ŚSDīp zu ŚdhSaṃh, 2, 12, 120.2 5]
pipāsāyāṃ satyāṃ śītalaṃ jalaṃ deyaṃ na tūṣṇaṃ rasanimittatvāt | [ŚSDīp zu ŚdhSaṃh, 2, 12, 120.2 6]
niśi rātrau vijayā bhaṅgā hitā pathyā atraiva prayoge tena prātarevāyaṃ rasaḥ śīlanīya iti bhāvaḥ | [ŚSDīp zu ŚdhSaṃh, 2, 12, 120.2 7]
{ŚSDīp zu ŚdhSaṃh, 2, 12, 127.1}
atha laghusūcikābharaṇarasaṃ vyākhyāsyāmaḥ | [ŚSDīp zu ŚdhSaṃh, 2, 12, 127.1 1]
viṣamiti | [ŚSDīp zu ŚdhSaṃh, 2, 12, 127.1 2]
viṣaṃ prasiddhaṃ palamitaṃ ṣoḍaśaśāṇamitaṃ sūtāḥ pāradaḥ śāṇikaṣṭaṅkaikaḥ prathamato'bhyantare kācaliptaṃ kṛtvā tayoḥ sampuṭe cūrṇaṃ melayitvā sāmpradāyikī mudrā tatsandhau kāryā tataścullyāṃ niveśayet | [ŚSDīp zu ŚdhSaṃh, 2, 12, 127.1 3]
iti ko'rthaḥ tadrasagarbhasampuṭaṃ vālukāyantre nidhāyādhaḥ śarāvalagnaṃ yathā syādvipacedityabhiprāyo'smatsāmpradāyikaḥ | [ŚSDīp zu ŚdhSaṃh, 2, 12, 127.1 4]
yathā karpūrapākārthaṃ yantravidhis tadvad atrāpi uparisthasarāvakalagno dhūmasadṛśaḥ kajjalavadrasaḥ sūcī tu rasagrahaṇārthaṃ śalākā kathyate sā tu masūradalasaṃsthā mukhī bhavati tanmukhe yāvallagno raso bhavati tāvaddeyo rasa iti rasavādināṃ vyavahāraḥ mūrchite mṛtaprāye saṃnipātini puruṣe tathaiva sarpadaṣṭe'pīti | [ŚSDīp zu ŚdhSaṃh, 2, 12, 127.1 5]
yathā sannipāte bhakṣaṇaṃ mūrdhni mardanaṃ cābhihitaṃ tathaiva sarpadaṣṭe ityarthaḥ | [ŚSDīp zu ŚdhSaṃh, 2, 12, 127.1 6]
tāpaḥ santāpo rasajanita ityādi | [ŚSDīp zu ŚdhSaṃh, 2, 12, 127.1 7.1]
madhuramikṣuvikāraṃ drākṣā dāḍimakharjūrādikamapi sampradāyataḥ | [ŚSDīp zu ŚdhSaṃh, 2, 12, 127.1 7.2]
{ŚSDīp zu ŚdhSaṃh, 2, 12, 130.2}
idānīṃ jalabandhusaṃjñako nāma rasastamāha bhasmasūtasamaṃ gandhamiti | [ŚSDīp zu ŚdhSaṃh, 2, 12, 130.2 1]
sūtasya pāradasya bhasma tatsamānaṃ gandhakamityarthaḥ | [ŚSDīp zu ŚdhSaṃh, 2, 12, 130.2 2]
dhātryā dantyāḥ phalānyatra yojyāni etanmanoharam | [ŚSDīp zu ŚdhSaṃh, 2, 12, 130.2 3]
atra gandhātpādaṃ manaḥśilā iti pāṭhaḥ saṃgataḥ | [ŚSDīp zu ŚdhSaṃh, 2, 12, 130.2 4]
tena gandhakaparimāṇasya caturthāṃśasamānā manaḥśilā grāhyā ata eva | [ŚSDīp zu ŚdhSaṃh, 2, 12, 130.2 5.1]
pratyekaṃ śilayā samam iti vacanam | [ŚSDīp zu ŚdhSaṃh, 2, 12, 130.2 5.2]
mākṣikaṃ svarṇamākṣikaṃ vyoṣaṃ śuṇṭhīmaricapippalīsaṃjñakam | [ŚSDīp zu ŚdhSaṃh, 2, 12, 130.2 6]
pippalī dviruktatayā dviguṇā grāhyā | [ŚSDīp zu ŚdhSaṃh, 2, 12, 130.2 7]
ekadravyaparimāṇāt eke jalapippalītyatra vyākhyānayanti tanna sarvamatam | [ŚSDīp zu ŚdhSaṃh, 2, 12, 130.2 8]
matsyo mīnaḥ sāmānyatvena parijñātamatsyo grāhyaḥ sa ca rohitastādṛśaścānyo'pi | [ŚSDīp zu ŚdhSaṃh, 2, 12, 130.2 9]
mayūro nīlakaṇṭhaḥ | [ŚSDīp zu ŚdhSaṃh, 2, 12, 130.2 10]
saptadhā bhāvayet iti pratyekaṃ saptavāram ityarthaḥ | [ŚSDīp zu ŚdhSaṃh, 2, 12, 130.2 11]
hitamiti doṣānupāne yojyam | [ŚSDīp zu ŚdhSaṃh, 2, 12, 130.2 12]
pañcakolaṃ yathā | [ŚSDīp zu ŚdhSaṃh, 2, 12, 130.2 13.1]
pippalī pippalīmūlaṃ cavyacitrakanāgaraiḥ | [ŚSDīp zu ŚdhSaṃh, 2, 12, 130.2 13.2]
pañcakolamiti khyātam | [ŚSDīp zu ŚdhSaṃh, 2, 12, 130.2 13.3]
ityādi | [ŚSDīp zu ŚdhSaṃh, 2, 12, 130.2 13.4]
jalayogaśca kartavya iti | [ŚSDīp zu ŚdhSaṃh, 2, 12, 130.2 14]
etena śītalajalapānaṃ tajjalenāpi hṛdayanetraproñchanamiti sampradāyaḥ | [ŚSDīp zu ŚdhSaṃh, 2, 12, 130.2 15]
{ŚSDīp zu ŚdhSaṃh, 2, 12, 134.2}
adhunā pañcavaktrarasaṃ darśayannāha śuddham ityādi | [ŚSDīp zu ŚdhSaṃh, 2, 12, 134.2 1]
sūtaṃ pāradaṃ viṣaṃ prasiddham gandhaṃ gandhakam etattrayaṃ śuddhamapi boddhavyam | [ŚSDīp zu ŚdhSaṃh, 2, 12, 134.2 2]
śuddhireṣāṃ pūrvakathitaiva | [ŚSDīp zu ŚdhSaṃh, 2, 12, 134.2 3]
ṭaṅkaṇaṃ saubhāgyakṣāram etasyāpi śodhanaṃ vihitaṃ tadbharjitameke bhāṣante | [ŚSDīp zu ŚdhSaṃh, 2, 12, 134.2 4]
dhūrto dhattūrastasya patrāṇāṃ svarasairityarthaḥ | [ŚSDīp zu ŚdhSaṃh, 2, 12, 134.2 5]
dhattūraphalarasairvā vadanti | [ŚSDīp zu ŚdhSaṃh, 2, 12, 134.2 6]
parato vakṣyamāṇonmattarase dhattūraphalarasairiti vacanāt | [ŚSDīp zu ŚdhSaṃh, 2, 12, 134.2 7]
dinamekaṃ ca śoṣayediti | [ŚSDīp zu ŚdhSaṃh, 2, 12, 134.2 8]
tatsakalaṃ dravyaṃ vastragālitaṃ kṛtvā paścāddhattūrarasena saptavāraṃ bhāvayedityabhiprāyaḥ | [ŚSDīp zu ŚdhSaṃh, 2, 12, 134.2 9]
pratyekabhāvanāyāṃ mardanaṃ ca kāryam | [ŚSDīp zu ŚdhSaṃh, 2, 12, 134.2 10]
tryūṣamiti | [ŚSDīp zu ŚdhSaṃh, 2, 12, 134.2 11]
tryūṣaṇaṃ trikaṭukaṃ tacca śuṇṭhīmaricapippalīsaṃjñam | [ŚSDīp zu ŚdhSaṃh, 2, 12, 134.2 12]
eteṣāṃ cūrṇena saṃyuktam arkamūlakaṣāyaṃ tvanupānamāhuḥ | [ŚSDīp zu ŚdhSaṃh, 2, 12, 134.2 13]
yuktaṃ dadhyodanaṃ pathyam iti doṣāgnibalādikānurūpam | [ŚSDīp zu ŚdhSaṃh, 2, 12, 134.2 14]
jalayogaścātra jalabandhurasavatkāryaḥ | [ŚSDīp zu ŚdhSaṃh, 2, 12, 134.2 15]
tatpūrvaṃ pratipāditameva | [ŚSDīp zu ŚdhSaṃh, 2, 12, 134.2 16]
sakṣaudreṇeti | [ŚSDīp zu ŚdhSaṃh, 2, 12, 134.2 17]
kṣaudraṃ madhu tena sahāvalehitaḥ | [ŚSDīp zu ŚdhSaṃh, 2, 12, 134.2 18]
kaphodbhavāḥ śophakṣayādaya iti | [ŚSDīp zu ŚdhSaṃh, 2, 12, 134.2 19]
agnivṛddhaye tu madhvārdrakarasam anupibet | [ŚSDīp zu ŚdhSaṃh, 2, 12, 134.2 20]
rasaparimāṇaṃ tu pūrvoktameva | [ŚSDīp zu ŚdhSaṃh, 2, 12, 134.2 21]
anena pāvako'gniḥ śaktaḥ samartho bhavati pākārthamiti yāvat | [ŚSDīp zu ŚdhSaṃh, 2, 12, 134.2 22]
{ŚSDīp zu ŚdhSaṃh, 2, 12, 136.1}
athonmattarasastamapi darśayannāha rasagandhakatulyāṃśamiti | [ŚSDīp zu ŚdhSaṃh, 2, 12, 136.1 1]
ayaṃ raso nāvane yojyaḥ | [ŚSDīp zu ŚdhSaṃh, 2, 12, 136.1 2]
sa tu pradhamanarūpo jñeyaḥ | [ŚSDīp zu ŚdhSaṃh, 2, 12, 136.1 3]
utkaṭasannipāte raktikādvayaparimitaṃ ca bhakṣaṇe'pi deyamityasmatsaṃpradāye'nubhūtam | [ŚSDīp zu ŚdhSaṃh, 2, 12, 136.1 4]
tattulyaṃ trikaṭu kṣipediti tattulyaṃ rasagandhakasamam | [ŚSDīp zu ŚdhSaṃh, 2, 12, 136.1 5]
trikaṭu śuṇṭhīmaricapippalīkam | [ŚSDīp zu ŚdhSaṃh, 2, 12, 136.1 6]
śeṣaṃ subodham | [ŚSDīp zu ŚdhSaṃh, 2, 12, 136.1 7]
{ŚSDīp zu ŚdhSaṃh, 2, 12, 138.1}
atha sannipātāñjanaṃ vyācaṣṭe nistvagjaipālabījamiti | [ŚSDīp zu ŚdhSaṃh, 2, 12, 138.1 1]
jaipālabījaṃ tannistvaṅnistuṣaṃ kṛtvetyarthaḥ | [ŚSDīp zu ŚdhSaṃh, 2, 12, 138.1 2]
etādṛśaṃ daśaṭaṅkamitaṃ grāhyam | [ŚSDīp zu ŚdhSaṃh, 2, 12, 138.1 3]
maricapippalīsūtaṃ ca pratyekaṃ ṭaṅkaikaṃ sūtaṃ pāradaṃ taccātra mūrchitaṃ grāhyam | [ŚSDīp zu ŚdhSaṃh, 2, 12, 138.1 4]
jambīrajairiti | [ŚSDīp zu ŚdhSaṃh, 2, 12, 138.1 5]
jambīraphalarasaiḥ sannipātamiti sāmānyena sarvaṃ sannipātaṃ viśeṣeṇa tāndrike yojyo'yamityabhiprāyaḥ | [ŚSDīp zu ŚdhSaṃh, 2, 12, 138.1 6]
{ŚSDīp zu ŚdhSaṃh, 2, 12, 140.2}
atha mahānārāco'yaṃ rasaḥ | [ŚSDīp zu ŚdhSaṃh, 2, 12, 140.2 1]
sūtamiti | [ŚSDīp zu ŚdhSaṃh, 2, 12, 140.2 2]
sūtaṃ pāradaṃ ṭaṅkaṇaṃ saubhāgyakṣāraṃ tulyaṃ samaṃ maricamapi pāradasamam iti gandhakaḥ pippalī śuṇṭhī ca dvibhāgā jñeyā | [ŚSDīp zu ŚdhSaṃh, 2, 12, 140.2 3]
tenaikadravyabhāgāpekṣayā pratyekaṃ dvau bhāgau sarvatulyaṃ dantībījamiti pūrvoktaṣaḍdravyasāmyaṃ dantībījaṃ grāhyam ityarthaḥ | [ŚSDīp zu ŚdhSaṃh, 2, 12, 140.2 4]
nistuṣitaṃ tuṣarahitaṃ jaipālamiti yāvat | [ŚSDīp zu ŚdhSaṃh, 2, 12, 140.2 5]
recanamiti bhedanaparyāyam | [ŚSDīp zu ŚdhSaṃh, 2, 12, 140.2 6]
nanu recanabhedanayoḥ ko bhedaḥ ucyate tatraiva dīpanapācanādhyāye yadapakvaṃ cetyādi boddhavyam | [ŚSDīp zu ŚdhSaṃh, 2, 12, 140.2 7]
{ŚSDīp zu ŚdhSaṃh, 2, 12, 142.2}
athecchābhedīnāmarasastamāha daradamiti | [ŚSDīp zu ŚdhSaṃh, 2, 12, 142.2 1]
ṭaṅkaṇaṃ saubhāgyakṣāraṃ hemāhvā svarṇakṣīrī loke coka iti prasiddhā | [ŚSDīp zu ŚdhSaṃh, 2, 12, 142.2 2]
dantībījaṃ ca tatsamamiti | [ŚSDīp zu ŚdhSaṃh, 2, 12, 142.2 3]
svarṇakṣīrīparimāṇasamam etatsarvaṃ saṃcūrṇya godugdhena kṛtvā sādhayet | [ŚSDīp zu ŚdhSaṃh, 2, 12, 142.2 4]
sādhanaṃ tu vahnau tāvaduktaṃ yāvatkṣīrahīnaṃ bhavati | [ŚSDīp zu ŚdhSaṃh, 2, 12, 142.2 5]
kṣīraparimāṇaṃ tu dravyasambhārāccaturguṇaṃ grāhyamiti sampradāyaḥ | [ŚSDīp zu ŚdhSaṃh, 2, 12, 142.2 6]
{ŚSDīp zu ŚdhSaṃh, 2, 12, 153.1}
atha rājamṛgāṅkarasamāha sūtabhasmeti | [ŚSDīp zu ŚdhSaṃh, 2, 12, 153.1 1]
atra mṛtapāradasya trayo bhāgāḥ mṛtasvarṇasya bhāgaikaṃ mṛtatāmrasya ca bhāgaikam | [ŚSDīp zu ŚdhSaṃh, 2, 12, 153.1 2]
eke mṛtābhrakasya bhāgaikamiti paṭhanti | [ŚSDīp zu ŚdhSaṃh, 2, 12, 153.1 3]
tanna sarvasaṃmatam | [ŚSDīp zu ŚdhSaṃh, 2, 12, 153.1 4]
śilāgandhakaṃ tālakamiti śilā manaḥśilā gandhakaṃ pratītaṃ tālakaṃ haritālaṃ śuddhānāmeteṣāṃ ca bhāgadvayaṃ pratyekam | [ŚSDīp zu ŚdhSaṃh, 2, 12, 153.1 5]
varāṭīlakṣaṇaṃ ca pūrvoktalokanātharase draṣṭavyam | [ŚSDīp zu ŚdhSaṃh, 2, 12, 153.1 6]
tena pūrvoktasakaladravyacūrṇena ṭaṅkaṇaṃ saubhāgyakṣāraṃ mṛdbhāṇḍe mṛtkarpaṭanirmite pātre gajapuṭopalakṣaṇatvāt ṣoḍaśāṅgulagarte pacediti sampradāyaḥ | [ŚSDīp zu ŚdhSaṃh, 2, 12, 153.1 7]
anyathā bahutarajvalanasamparkād dagdhena tvanarthakaro bhavati anupānaṃ doṣāpekṣayā pṛthageva tena daśapippalikākṣaudraiḥ sahāvaleho rasasya jñātavyaḥ | [ŚSDīp zu ŚdhSaṃh, 2, 12, 153.1 8]
ekonatriṃśadūṣaṇairiti athavā ekahīnatriṃśatsaṃkhyākamaricaiḥ sakṣaudraiścāvaleho boddhavyaḥ | [ŚSDīp zu ŚdhSaṃh, 2, 12, 153.1 9]
eke sājyena triṃśadūṣaṇairiti paṭhanti tatra ghṛtamaricaiḥ saha pracāraḥ sādhuḥ | [ŚSDīp zu ŚdhSaṃh, 2, 12, 153.1 10]
kevalakṣaudreṇāpīti kenacit | [ŚSDīp zu ŚdhSaṃh, 2, 12, 153.1 11]
tathāca bhinnaṃ mṛgāṅkaṃ tantrāntare dṛṣṭvā pratipāditam | [ŚSDīp zu ŚdhSaṃh, 2, 12, 153.1 12]
yataḥ | [ŚSDīp zu ŚdhSaṃh, 2, 12, 153.1 13.1]
aṣṭabhirmaricairyuktā kṛṣṇātrayayutāthavā | [ŚSDīp zu ŚdhSaṃh, 2, 12, 153.1 13.2]
vilokya deyā doṣādi hyekaikarasaraktikā | [ŚSDīp zu ŚdhSaṃh, 2, 12, 153.1 13.3]
sarpiṣā madhunā vāpi dadyāddoṣādyapekṣayā | [ŚSDīp zu ŚdhSaṃh, 2, 12, 153.1 13.4]
ityādi | [ŚSDīp zu ŚdhSaṃh, 2, 12, 153.1 13.5]
{ŚSDīp zu ŚdhSaṃh, 2, 12, 162.1}
atha agnirasavivaraṇamāha śuddhaṃ sūtamiti | [ŚSDīp zu ŚdhSaṃh, 2, 12, 162.1 1]
dvidhā gandhamiti | [ŚSDīp zu ŚdhSaṃh, 2, 12, 162.1 2]
śuddhapāradaparimāṇāt | [ŚSDīp zu ŚdhSaṃh, 2, 12, 162.1 3]
gandhakam apyatra śodhitaṃ grāhyaṃ tayoḥ samaṃ tīkṣṇacūrṇamiti tīkṣṇacūrṇaṃ pāṣāṇādigharṣaṇānniṣpannaṃ mṛtalohacūrṇaṃ ceti tayoḥ samamiti gandhakapāradasāmyaṃ bhavati | [ŚSDīp zu ŚdhSaṃh, 2, 12, 162.1 4]
kanyakā kumārī mardanasya yāvat ślakṣṇatvaṃ syāt bahutarāyāsenetyarthaḥ | [ŚSDīp zu ŚdhSaṃh, 2, 12, 162.1 5]
hastapāṭhyāṃ tu pūrvoktadravyapiṇḍaṃ saṃgṛhya eraṇḍapatrairāveṣṭya paścāttāmrasampuṭake dhṛtvā tadanu sampuṭamapi patrairācchādya gharme dhārayedyāvaduṣṇaṃ bhavati paścāt tatsampuṭaṃ yathoktameva dhānyarāśau saṃsthāpayet | [ŚSDīp zu ŚdhSaṃh, 2, 12, 162.1 6]
ahorātraṃ yāvat sampradāye tu tridinaparyantaṃ dhārayet | [ŚSDīp zu ŚdhSaṃh, 2, 12, 162.1 7]
vakṣyamāṇaloharasāyane vihitatvāt | [ŚSDīp zu ŚdhSaṃh, 2, 12, 162.1 8]
evaṃ siddho raso 'paradravyaiḥ saha sāmyo bhakṣyaḥ | [ŚSDīp zu ŚdhSaṃh, 2, 12, 162.1 9]
tadyathā | [ŚSDīp zu ŚdhSaṃh, 2, 12, 162.1 10.1]
trikaṭukaṃ prasiddham triphalā harītakyādikam elā bṛhadelā jātīphalaṃ pratītam lavaṅgamapi vikhyātam etacca nava dravyaṃ pūrvarasasāmyaṃ saṃcūrṇya niṣkadvayaṃ ṭaṅkadvayaṃ kṣaudraiḥ sahāvalehyamityarthaḥ | [ŚSDīp zu ŚdhSaṃh, 2, 12, 162.1 10.2]
{ŚSDīp zu ŚdhSaṃh, 2, 12, 166.1}
atha sūryāvartarasamāha sūtārdho gandhako mardya iti | [ŚSDīp zu ŚdhSaṃh, 2, 12, 166.1 1]
sūtaḥ pāradaḥ sa ca gandhakaparimāṇād ardho grāhya ityabhiprāyaḥ | [ŚSDīp zu ŚdhSaṃh, 2, 12, 166.1 2]
tathāca tantrāntare | [ŚSDīp zu ŚdhSaṃh, 2, 12, 166.1 3.1]
sūtamekaṃ dvidhā gandhaṃ yāmaṃ kanyāvimarditam | [ŚSDīp zu ŚdhSaṃh, 2, 12, 166.1 3.2]
dvayostulye tāmrapātre sthālyāṃ garbhe nirodhayet | [ŚSDīp zu ŚdhSaṃh, 2, 12, 166.1 3.3]
samyaṅmṛllavaṇaiḥ sārdhaṃ caturyāmaṃ pacet sudhīḥ | [ŚSDīp zu ŚdhSaṃh, 2, 12, 166.1 3.4]
ityādi | [ŚSDīp zu ŚdhSaṃh, 2, 12, 166.1 3.5]
śeṣaṃ subodham | [ŚSDīp zu ŚdhSaṃh, 2, 12, 166.1 4]
anupānamapyatra doṣaviśeṣeṇa deyaṃ na doṣaḥ | [ŚSDīp zu ŚdhSaṃh, 2, 12, 166.1 5]
{ŚSDīp zu ŚdhSaṃh, 2, 12, 169.2}
atha svacchandabhairavarasam āha śuddhaṃ sūtamiti | [ŚSDīp zu ŚdhSaṃh, 2, 12, 169.2 1]
saṃskāritaṃ rasaṃ mūrchitamityarthaḥ | [ŚSDīp zu ŚdhSaṃh, 2, 12, 169.2 2]
tāpyaṃ svarṇamākṣikam etadapi śodhitaṃ grāhyam | [ŚSDīp zu ŚdhSaṃh, 2, 12, 169.2 3]
gandhakatālakam api śuddhamatra deyam | [ŚSDīp zu ŚdhSaṃh, 2, 12, 169.2 4]
tālakaṃ haritālaṃ pathyā harītakī agnimantho'raṇibhedaḥ tryūṣaṇaṃ trikaṭukaṃ ṭaṅkaṇaṃ saubhāgyakṣāraṃ taccātra bharjitaṃ grāhyaṃ viṣamapi ekadravyabhāgasāmyaṃ sakaladravyamapi samamātram | [ŚSDīp zu ŚdhSaṃh, 2, 12, 169.2 5]
nirguṇḍikādravair iti nirguṇḍīpatrasvarasaiḥ muṇḍī kedāramuṇḍī vikhyātā asyāḥ svarasairapi dinaikaṃ mardanīyam | [ŚSDīp zu ŚdhSaṃh, 2, 12, 169.2 6]
anupānamāha rāsnā surabhī amṛtā guḍūcī vātārijam eraṇḍamūlaṃ devadāru śuṇṭhī ca prasiddhā eteṣāṃ samānāṃ śṛtaṃ kvathitam ityarthaḥ | [ŚSDīp zu ŚdhSaṃh, 2, 12, 169.2 7]
guggulumatra prakṣepam āhuḥ | [ŚSDīp zu ŚdhSaṃh, 2, 12, 169.2 8]
{ŚSDīp zu ŚdhSaṃh, 2, 12, 171.2}
atha haṃsapoṭṭalīrasaḥ | [ŚSDīp zu ŚdhSaṃh, 2, 12, 171.2 1]
dagdhvā kapardakamiti | [ŚSDīp zu ŚdhSaṃh, 2, 12, 171.2 2]
kapardakaṃ varāṭakaṃ tadabhāve śaṅkho'pyatra grāhyaḥ | [ŚSDīp zu ŚdhSaṃh, 2, 12, 171.2 3]
mardanam atra yāmacatuṣṭayaṃ yāvaditi sampradāyaḥ | [ŚSDīp zu ŚdhSaṃh, 2, 12, 171.2 4]
maricājyapramāṇaṃ tu doṣāpekṣayāvagantavyam | [ŚSDīp zu ŚdhSaṃh, 2, 12, 171.2 5]
ājyaṃ ghṛtam | [ŚSDīp zu ŚdhSaṃh, 2, 12, 171.2 6]
takraudanamiti takraṃ tribhāgabhinnam | [ŚSDīp zu ŚdhSaṃh, 2, 12, 171.2 7]
tathāhi | [ŚSDīp zu ŚdhSaṃh, 2, 12, 171.2 8.1]
tripādāmbūddhṛtasnehaṃ takraṃ grāhi laghu smṛtam | [ŚSDīp zu ŚdhSaṃh, 2, 12, 171.2 8.2]
iti | [ŚSDīp zu ŚdhSaṃh, 2, 12, 171.2 8.3]
nihanti rogamiti rogamatīsāraprabhṛtikam | [ŚSDīp zu ŚdhSaṃh, 2, 12, 171.2 9]
{ŚSDīp zu ŚdhSaṃh, 2, 12, 174.2}
atha trivikramarasamāha mṛtaṃ tāmramajākṣīrairiti | [ŚSDīp zu ŚdhSaṃh, 2, 12, 174.2 1]
mṛtaṃ tāmraṃ tāmrabhasma chāgīkṣīreṇa sāmyaṃ kṛtvā lohapātre mṛṇmayapātre vā saṃpācayet | [ŚSDīp zu ŚdhSaṃh, 2, 12, 174.2 2]
yāvadgatadravaṃ bhavati ityanena mṛtatāmraśuddhiḥ kathitetyabhiprāyaḥ | [ŚSDīp zu ŚdhSaṃh, 2, 12, 174.2 3]
tadgolaṃ saṃdhayed iti taddravyagolakaṃ mūṣāsampuṭe melayitvā tanmukhaṃ saṃmudrya vālukāyantre saṃpācya siddho bhavati | [ŚSDīp zu ŚdhSaṃh, 2, 12, 174.2 4]
vālukāyantraṃ rasamāraṇādhyāye proktam | [ŚSDīp zu ŚdhSaṃh, 2, 12, 174.2 5]
bhojyaṃ dviguñjakamiti bhojyaṃ bhakṣyaṃ dviguñjamityarthaḥ | [ŚSDīp zu ŚdhSaṃh, 2, 12, 174.2 6]
bījapūrajaṭākalkānupānamatra doṣādyapekṣayā | [ŚSDīp zu ŚdhSaṃh, 2, 12, 174.2 7]
{ŚSDīp zu ŚdhSaṃh, 2, 12, 180.1}
atha mahātāleśvararasamāha tāramiti | [ŚSDīp zu ŚdhSaṃh, 2, 12, 180.1 1]
tāraṃ raupyaṃ tāpyaṃ svarṇamākṣikaṃ śilā manaḥśilā sūtaṃ pāradaṃ śuddhaśabdaḥ tārādibhiḥ pratyekamabhisaṃbadhyate ṭaṅkaṇaṃ saubhāgyakṣāram eteṣāṃ sāmyamānamityarthaḥ | [ŚSDīp zu ŚdhSaṃh, 2, 12, 180.1 2]
śodhitaṃ gandhakam | [ŚSDīp zu ŚdhSaṃh, 2, 12, 180.1 3]
mṛtatāmraṃ ca dviguṇaṃ grāhyaṃ parimāṇāt | [ŚSDīp zu ŚdhSaṃh, 2, 12, 180.1 4]
jambīrairiti jambīraphalarasairdinapañcakaṃ yāvat | [ŚSDīp zu ŚdhSaṃh, 2, 12, 180.1 5]
punaḥ punarjambīrarasaṃ dattvā mardanīyaṃ gharme iti śeṣaḥ | [ŚSDīp zu ŚdhSaṃh, 2, 12, 180.1 6]
paścādbhūdharayantre mṛṇmayamūṣāsampuṭodare kṣiptaṃ mudritaṃ ca sakalaṃ dravyaṃ pācitamityarthaḥ | [ŚSDīp zu ŚdhSaṃh, 2, 12, 180.1 7]
evaṃ ṣaḍvāraṃ yāvat puṭaṃ deyaṃ pratipuṭe tu jambīrarasaiḥ kṛtvā mardanīyam | [ŚSDīp zu ŚdhSaṃh, 2, 12, 180.1 8]
etanmardanaṃ yathākālaṃ nātra pañcadinamardanaṃ niyatamiti sampradāyaḥ | [ŚSDīp zu ŚdhSaṃh, 2, 12, 180.1 9]
athavā vakṣyamāṇamardanābhiprāyeṇa dinamekaṃ yāvat | [ŚSDīp zu ŚdhSaṃh, 2, 12, 180.1 10]
bhūdharayantraṃ tu pūrvoktahemagarbharase draṣṭavyam | [ŚSDīp zu ŚdhSaṃh, 2, 12, 180.1 11]
evaṃ saṃsiddhamidaṃ ṣaṭpalapramitaṃ saṃgṛhya vakṣyamāṇadravyaiḥ saha punarmardayet | [ŚSDīp zu ŚdhSaṃh, 2, 12, 180.1 12]
dinamekaṃ tu jambīrarasenetyarthaḥ | [ŚSDīp zu ŚdhSaṃh, 2, 12, 180.1 13]
tadanu laghupuṭaṃ pūrvoktena vidhānena deyam | [ŚSDīp zu ŚdhSaṃh, 2, 12, 180.1 14]
kukkuṭapuṭam ityanye | [ŚSDīp zu ŚdhSaṃh, 2, 12, 180.1 15]
punarapi evaṃ siddhasyāsya yattriṃśadbhāgaṃ tena samaṃ viṣaṃ yojyamityarthaḥ | [ŚSDīp zu ŚdhSaṃh, 2, 12, 180.1 16]
māhiṣaṃ ghṛtaṃ cātra cūrṇatvāllehyaparimāṇaṃ deyam | [ŚSDīp zu ŚdhSaṃh, 2, 12, 180.1 17]
ṭaṅkārdhaṃ māṣakadvayam | [ŚSDīp zu ŚdhSaṃh, 2, 12, 180.1 18]
sadā śabdo'tra rasasaṃsevyaviṣayaṃ sūcayati tena sevyo'yaṃ rasa iti tātparyārthaḥ | [ŚSDīp zu ŚdhSaṃh, 2, 12, 180.1 19]
anupāne tu vākucī somarājīphalāni ājyamatrāpi māhiṣam | [ŚSDīp zu ŚdhSaṃh, 2, 12, 180.1 20]
{ŚSDīp zu ŚdhSaṃh, 2, 12, 183.2}
atha kuṣṭhakuṭhārarasam āha bhasmasūtasama iti | [ŚSDīp zu ŚdhSaṃh, 2, 12, 183.2 1]
bhasmasūtasamo gandha ityanena rasādiśilājatuparyantaṃ dravyaṃ pṛthakṣoḍaśaśāṇamitaṃ grāhyaṃ tatra mṛtāyo māritalohacūrṇaṃ mṛtatāmracūrṇaṃ ca triphalāharītakyādikaṃ mahānimbo loke vakāina śabdavācyaḥ | [ŚSDīp zu ŚdhSaṃh, 2, 12, 183.2 2]
karañjo bṛhatkarañjaḥ asya bījaṃ phalaṃ catuḥṣaṣṭiśāṇamityarthaḥ | [ŚSDīp zu ŚdhSaṃh, 2, 12, 183.2 3]
madhu ghṛtaparimāṇaṃ tu yāvat sakalaṃ dravyam āloḍitaṃ syāt | [ŚSDīp zu ŚdhSaṃh, 2, 12, 183.2 4]
tāvanmānaṃ yojyamiti | [ŚSDīp zu ŚdhSaṃh, 2, 12, 183.2 5]
dviniṣkaṃ ṭaṅkadvayaṃ dviniṣkād adhikamānamapi deyaṃ na doṣaḥ | [ŚSDīp zu ŚdhSaṃh, 2, 12, 183.2 6]
uktamanyatrāpi | [ŚSDīp zu ŚdhSaṃh, 2, 12, 183.2 7.1]
raso balistāmram ayaḥ purāgnī śilājatuḥ syādviṣatindukaśca | [ŚSDīp zu ŚdhSaṃh, 2, 12, 183.2 7.2]
varā ca tulyaṃ gaganaṃ karañjaṃ pṛthak pṛthak śāṇacatuṣṭayaṃ ca | [ŚSDīp zu ŚdhSaṃh, 2, 12, 183.2 7.3]
saṃmardya sarvaṃ madhunā ghṛtena ghṛtasya pātre nihitaṃ prayatnāt | [ŚSDīp zu ŚdhSaṃh, 2, 12, 183.2 8.1]
kathaṃ bhajet pratyahamasya yasya śālyodanaṃ dugdhamadhutrayaṃ ca | [ŚSDīp zu ŚdhSaṃh, 2, 12, 183.2 8.2]
viśīrṇakarṇāṅgulināsiko'pi bhavedanena smaratulyamūrtiḥ | [ŚSDīp zu ŚdhSaṃh, 2, 12, 183.2 8.3]
dārāparityāga iha praviṣṭo jalodare vāyunibaddhamūle | [ŚSDīp zu ŚdhSaṃh, 2, 12, 183.2 8.4]
iti | [ŚSDīp zu ŚdhSaṃh, 2, 12, 183.2 8.5]
{ŚSDīp zu ŚdhSaṃh, 2, 12, 194.1}
athodayādityarasam āha śuddhaṃ sūtamiti | [ŚSDīp zu ŚdhSaṃh, 2, 12, 194.1 1]
dvidhā gandhaṃ dviguṇitaṃ gandhakaṃ pāradabhāgāditi śeṣaḥ | [ŚSDīp zu ŚdhSaṃh, 2, 12, 194.1 2]
kanyā kumārī dinaṃ dinamekaṃ yāvat piṭharī mṛdānirmitapātraviśeṣaḥ | [ŚSDīp zu ŚdhSaṃh, 2, 12, 194.1 3]
sūtakāt triguṇeneti | [ŚSDīp zu ŚdhSaṃh, 2, 12, 194.1 4]
etena tāmraśarāvakaṃ pāradaparimāṇāt | [ŚSDīp zu ŚdhSaṃh, 2, 12, 194.1 5]
triguṇitamānena ghaṭitaṃ vidyāt śuddheneti | [ŚSDīp zu ŚdhSaṃh, 2, 12, 194.1 6]
śuddhatāmranirmitena athavāmladravyādinā śodhitaśarāvakeṇetyarthaḥ | [ŚSDīp zu ŚdhSaṃh, 2, 12, 194.1 7]
śuddhaṃ tāmraṃ svasvajātyutkṛṣṭam | [ŚSDīp zu ŚdhSaṃh, 2, 12, 194.1 8]
yataḥ tattāmraṃ dvividham ekaṃ mlecchasaṃjñam | [ŚSDīp zu ŚdhSaṃh, 2, 12, 194.1 9]
aparaṃ naipālamiti | [ŚSDīp zu ŚdhSaṃh, 2, 12, 194.1 10]
tathāhi | [ŚSDīp zu ŚdhSaṃh, 2, 12, 194.1 11.1]
mlecchaṃ naipālakaṃ tāmraṃ tayor naipālamuttamam | [ŚSDīp zu ŚdhSaṃh, 2, 12, 194.1 11.2]
iti | [ŚSDīp zu ŚdhSaṃh, 2, 12, 194.1 11.3]
kartavyavidhir apyasya yathā tadgolakākāraṃ dravyaṃ dṛḍhatalahaṇḍikānte niveśya tadupari tāmrapidhānakaṃ dattvā paścāt saṃdhiṃ mudrayitvā viśoṣya tadanu mudropari aṅguladvayotsedhaṃ sarvato bhasmāvakīrya paścāt tāmraśarāvoparyeva sajalagomayaṃ kiṃcit kiṃciditi vāraṃvāraṃ dāpayet | [ŚSDīp zu ŚdhSaṃh, 2, 12, 194.1 12]
yāvad yāmadvayaṃ bhavati tāvat kharāgninā pacedityabhiprāyaḥ | [ŚSDīp zu ŚdhSaṃh, 2, 12, 194.1 13]
atha paścātkāryamāha evaṃ niṣpanno'yaṃ rasaḥ saṃcūrṇya paścāt kāṣṭhodumbarikādīnāṃ kvāthena bhāvayet tena siddho bhavati dinaikamiti pratyekaṃ dravyamekaikaṃ dinaṃ bhāvayet | [ŚSDīp zu ŚdhSaṃh, 2, 12, 194.1 14]
kāṣṭhodumbarikā loke kaṭgulariśabdavācyā | [ŚSDīp zu ŚdhSaṃh, 2, 12, 194.1 15]
rājavṛkṣakaḥ kṛtamālakaḥ tasya patrāṇi | [ŚSDīp zu ŚdhSaṃh, 2, 12, 194.1 16]
asyānupānam āha khadirasya khadirasārasya kaṣāyeṇa kvathitarūpeṇa samena vākucīphalacūrṇasamānamānena saha paripācitaṃ taditi vākucīcūrṇaṃ tacca triśāṇaṃ ṭaṅkatrayaṃ saṃgṛhya gavāṃ kṣīraiḥ traiphalaiḥ kvāthairvā pibet | [ŚSDīp zu ŚdhSaṃh, 2, 12, 194.1 17]
rasamiti kilāsake kuṣṭhaviśeṣe | [ŚSDīp zu ŚdhSaṃh, 2, 12, 194.1 18]
śvitrabhedo vā kilāsa iti vācyaḥ | [ŚSDīp zu ŚdhSaṃh, 2, 12, 194.1 19]
eke kilāsa ityasya sthāne na saṃśayamiti paṭhanti tathā vyākhyānayanti ca | [ŚSDīp zu ŚdhSaṃh, 2, 12, 194.1 20]
paścāt te sphoṭā vakṣyamāṇapralepāt āmūlaṃ yathā syāt tathā pralepitāḥ kāryāḥ | [ŚSDīp zu ŚdhSaṃh, 2, 12, 194.1 21]
tena sakalasphoṭāḥ saghanaṃ pralepitāḥ kāryā iti bhāvaḥ | [ŚSDīp zu ŚdhSaṃh, 2, 12, 194.1 22.1]
kecit piṣṭvā mūlāt pralepayet ityasya sthāne tulyaṃ piṣṭvā pralepayet iti paṭhanti | [ŚSDīp zu ŚdhSaṃh, 2, 12, 194.1 22.2]
lepārthaṃ dravyāṇyāha nīlīmityādi | [ŚSDīp zu ŚdhSaṃh, 2, 12, 194.1 23]
nīlīsthāne tila iti | [ŚSDīp zu ŚdhSaṃh, 2, 12, 194.1 24]
kecit athāparau vakṣyamāṇapralepau kṣepakau iti manyamānāḥ paṭhanti | [ŚSDīp zu ŚdhSaṃh, 2, 12, 194.1 25]
{ŚSDīp zu ŚdhSaṃh, 2, 12, 200.2}
atha sarveśvararasamāha śuddhaṃ sūtamityādi | [ŚSDīp zu ŚdhSaṃh, 2, 12, 200.2 1]
śodhitaṃ pāradaṃ palapramāṇaṃ grāhyam | [ŚSDīp zu ŚdhSaṃh, 2, 12, 200.2 2]
gandhaṃ gandhakaṃ caturiti catuṣpalaṃ vakṣyamāṇapalagrahaṇāt | [ŚSDīp zu ŚdhSaṃh, 2, 12, 200.2 3]
tena raso'pi palapramāṇa iti bhāvaḥ | [ŚSDīp zu ŚdhSaṃh, 2, 12, 200.2 4]
yāmaṃ vicūrṇayediti tayoḥ śuddharasagandhakayoḥ kajjalīṃ kuryādityabhiprāyaḥ | [ŚSDīp zu ŚdhSaṃh, 2, 12, 200.2 5]
mṛtatāmrābhralohānāmiti mṛtatāmraṃ mṛtamabhrakaṃ mṛtalohamiti mṛtagrahaṇena daradaṃ hiṅgulamapi śodhitaṃ grāhyam | [ŚSDīp zu ŚdhSaṃh, 2, 12, 200.2 6]
suvarṇaṃ rajataṃ caiveti cakāragrahaṇāt suvarṇaraupyamapi mṛtaṃ deyam | [ŚSDīp zu ŚdhSaṃh, 2, 12, 200.2 7]
mṛtavajraṃ mṛtahīrakaṃ tālasatvaṃ haritālasatvam | [ŚSDīp zu ŚdhSaṃh, 2, 12, 200.2 8]
atha bhāvanārthaṃ dravyamāha jambīretyādi | [ŚSDīp zu ŚdhSaṃh, 2, 12, 200.2 9]
unmatto dhattūrakaḥ snuhyarkayoḥ patrarasaḥ snuhī sehuṇḍā viṣamuṣṭiḥ kucalabhedaśabdavācyaḥ | [ŚSDīp zu ŚdhSaṃh, 2, 12, 200.2 10]
eke viṣamuṣṭiśabdena mahānimba iti manyante tanna sarvamatam | [ŚSDīp zu ŚdhSaṃh, 2, 12, 200.2 11]
hayāriḥ karavīraḥ vālukāyantragaṃ svedyamiti | [ŚSDīp zu ŚdhSaṃh, 2, 12, 200.2 12]
vālukāyantraṃ prasiddham | [ŚSDīp zu ŚdhSaṃh, 2, 12, 200.2 13]
asmatsaṃpradāye tu tat poṭṭalīkam uktadravyakalkena pralepitaṃ kṛtvā paścād vālukāyāṃ bhūmigatāyāṃ madhye kṣiptvā tadupari saptāṣṭabhir gomayairādīpayet | [ŚSDīp zu ŚdhSaṃh, 2, 12, 200.2 14]
tena siddho bhavati | [ŚSDīp zu ŚdhSaṃh, 2, 12, 200.2 15]
evaṃ tridinam ityanena trivelamiti vyākhyātam | [ŚSDīp zu ŚdhSaṃh, 2, 12, 200.2 16]
śeṣaṃ sugamam | [ŚSDīp zu ŚdhSaṃh, 2, 12, 200.2 17]
{ŚSDīp zu ŚdhSaṃh, 2, 12, 203.2}
atha svarṇakṣīrīrasavivaraṇam āha hemāhvā svarṇakṣīrī coka iti prasiddhaḥ | [ŚSDīp zu ŚdhSaṃh, 2, 12, 203.2 1]
takraghaṭādividhānaṃ cāsya śuddhau kathitam | [ŚSDīp zu ŚdhSaṃh, 2, 12, 203.2 2]
mūrchitaṃ sūtamiti rujāharatvāt | [ŚSDīp zu ŚdhSaṃh, 2, 12, 203.2 3]
tathāhi | [ŚSDīp zu ŚdhSaṃh, 2, 12, 203.2 4.1]
mṛto hanti jarāmṛtyuṃ mūrchito vyādhighātakaḥ | [ŚSDīp zu ŚdhSaṃh, 2, 12, 203.2 4.2]
baddhaṃ khecaratāṃ dadyāt ko'nyaḥ sūtāt kṛpākaraḥ | [ŚSDīp zu ŚdhSaṃh, 2, 12, 203.2 4.3]
iti | [ŚSDīp zu ŚdhSaṃh, 2, 12, 203.2 4.4]
kṣālayitvā viśodhayedityasya sthāne jalaiḥ prakṣālya viśoṣayediti pāṭhaḥ | [ŚSDīp zu ŚdhSaṃh, 2, 12, 203.2 5]
{ŚSDīp zu ŚdhSaṃh, 2, 12, 207.2}
idānīṃ mehabaddharasam āha bhasmasūtamiti | [ŚSDīp zu ŚdhSaṃh, 2, 12, 207.2 1]
bhasmasūtaṃ pāradabhasma mṛtaṃ kāntamiti mṛtakāntalohacūrṇaṃ kāntalohaṃ lohamāraṇe pūrvaṃ darśitam | [ŚSDīp zu ŚdhSaṃh, 2, 12, 207.2 2]
muṇḍabhasmeti muṇḍamapi lohaviśeṣaḥ | [ŚSDīp zu ŚdhSaṃh, 2, 12, 207.2 3]
etadapi pūrvaṃ kathitameva eke muṇḍamiti kiṭṭaviśeṣaṃ manyante tanna sarvamatam | [ŚSDīp zu ŚdhSaṃh, 2, 12, 207.2 4]
kecinmuṇḍasthāne uragabhasmeti paṭhanti | [ŚSDīp zu ŚdhSaṃh, 2, 12, 207.2 5]
tatra uragabhasma nāgabhasmeti kasyacinmatam | [ŚSDīp zu ŚdhSaṃh, 2, 12, 207.2 6]
śuddhaṃ tāpyamiti | [ŚSDīp zu ŚdhSaṃh, 2, 12, 207.2 7]
tāpyaṃ suvarṇamākṣikaṃ śilā manaḥśilā vyoma abhrakam eke vyomasthāne vyoṣam iti paṭhanti vyākhyānayanti ca tathā | [ŚSDīp zu ŚdhSaṃh, 2, 12, 207.2 8]
tatra vyoṣaṃ trikaṭukam triphalā harītakyādikaṃ kaṅkolabījaṃ prasiddhaṃ kapitthaṃ kapitthaphalaṃ rajanī haridrā bhṛṅgarājo mārkavaśabdavācyaḥ etat sakalaṃ dravyaṃ samamānaṃ grāhyamiti sampradāyaḥ | [ŚSDīp zu ŚdhSaṃh, 2, 12, 207.2 9]
eke bhṛṅgarājena bhāvayed ityasya sthāne samaṃ bhāvyaṃ ca bhṛṅginām iti paṭhanti | [ŚSDīp zu ŚdhSaṃh, 2, 12, 207.2 10]
niṣkamātra iti | [ŚSDīp zu ŚdhSaṃh, 2, 12, 207.2 11]
caturmāṣakaḥ anupāne tu mahānimbo vakāinasaṃjñakaḥ | [ŚSDīp zu ŚdhSaṃh, 2, 12, 207.2 12.1]
tasya bījāni phalāni tāni ca ṣaṭsaṃkhyāni grāhyāṇi taṇḍulatoyaṃ palapramāṇam | [ŚSDīp zu ŚdhSaṃh, 2, 12, 207.2 12.2]
śeṣaṃ sugamam | [ŚSDīp zu ŚdhSaṃh, 2, 12, 207.2 13]
{ŚSDīp zu ŚdhSaṃh, 2, 12, 212.2}
catuḥsūtasyeti | [ŚSDīp zu ŚdhSaṃh, 2, 12, 212.2 1]
sūtasya pāradasya catvāro bhāgāḥ gandhakasya cāṣṭau bhāgāḥ | [ŚSDīp zu ŚdhSaṃh, 2, 12, 212.2 2]
rajanīprabhṛtipañcadravyāṇi pṛthagdvibhāgayutāni bhavanti | [ŚSDīp zu ŚdhSaṃh, 2, 12, 212.2 3]
rajanī haridrā triphalā harītakyādikaṃ śivā harītakī anena harītakīdviruktena bhāgāt saiva dviguṇā kāryā | [ŚSDīp zu ŚdhSaṃh, 2, 12, 212.2 4]
kecicchivāsthāne śilā iti paṭhanti vyākhyānayanti ca | [ŚSDīp zu ŚdhSaṃh, 2, 12, 212.2 5]
tatra śilā manaḥśilā trivṛjjaipālacitrakaṃ pratyekaṃ tribhāgayutaṃ grāhyam | [ŚSDīp zu ŚdhSaṃh, 2, 12, 212.2 6]
trivṛnniśothaḥ | [ŚSDīp zu ŚdhSaṃh, 2, 12, 212.2 7]
jaipālaṃ dantibījaṃ citrakaṃ citrakajaṭātvak tryūṣaṇaṃ dantī ca jīrakamapi pratyekamaṣṭabhāgaṃ jñeyam | [ŚSDīp zu ŚdhSaṃh, 2, 12, 212.2 8]
tryūṣaṃ tryūṣaṇaṃ tacca śuṇṭhīmaricapippalīsaṃjñam | [ŚSDīp zu ŚdhSaṃh, 2, 12, 212.2 9]
dantī prasiddhā jīrakaṃ śvetam | [ŚSDīp zu ŚdhSaṃh, 2, 12, 212.2 10]
atha bhāvanārthaṃ dravyāṇyāha jayantītyādi | [ŚSDīp zu ŚdhSaṃh, 2, 12, 212.2 11]
jayantī śākabhedaḥ jīvantītyapare snukpayaḥ sehuṇḍakṣīraṃ bhṛṅgaṃ mārkavaṃ tacca ghamarāśabdavācyam natu bhṛṅgamatra guḍatvak vahniścitrakaḥ vātāritailameraṇḍatailam | [ŚSDīp zu ŚdhSaṃh, 2, 12, 212.2 12]
śeṣaṃ subodham | [ŚSDīp zu ŚdhSaṃh, 2, 12, 212.2 13]
{ŚSDīp zu ŚdhSaṃh, 2, 12, 215.1}
atha vidyādhararasam āha gandhakam iti | [ŚSDīp zu ŚdhSaṃh, 2, 12, 215.1 1]
tāpyamatra suvarṇamākṣikam | [ŚSDīp zu ŚdhSaṃh, 2, 12, 215.1 2]
śuddhasūtamiti | [ŚSDīp zu ŚdhSaṃh, 2, 12, 215.1 3]
saṃskāritasūtam etatsakalaṃ samamātraṃ mardayet | [ŚSDīp zu ŚdhSaṃh, 2, 12, 215.1 4]
bhāvayeddinamiti pūrvaṃ dravyaṃ sakalaṃ saṃmardya paścāduktadraveṇa bhāvayet | [ŚSDīp zu ŚdhSaṃh, 2, 12, 215.1 5]
dinam iti pratyekaṃ śeṣaṃ sugamam | [ŚSDīp zu ŚdhSaṃh, 2, 12, 215.1 6]
{ŚSDīp zu ŚdhSaṃh, 2, 12, 217.2}
saubhāgyakṣāraṃ taccātra bharjitaṃ deyaṃ svarṇaṃ śulbamapi mṛtamatra deyam | [ŚSDīp zu ŚdhSaṃh, 2, 12, 217.2 1]
rodhanamatra śarāvasampuṭavidhānaṃ puṭamatra gajapuṭam | [ŚSDīp zu ŚdhSaṃh, 2, 12, 217.2 2]
śeṣaṃ sugamam | [ŚSDīp zu ŚdhSaṃh, 2, 12, 217.2 3]
{ŚSDīp zu ŚdhSaṃh, 2, 12, 221.2}
atha gajakesarīrasam āha śuddhaṃ sūtamiti | [ŚSDīp zu ŚdhSaṃh, 2, 12, 221.2 1]
dṛḍhamardanenātra rasagandhakayoḥ kajjalīṃ kuryād ityabhiprāyaḥ | [ŚSDīp zu ŚdhSaṃh, 2, 12, 221.2 2]
sampradāyastu amlarasaiḥ saha dṛḍhamardanaṃ kāryaṃ na doṣaḥ | [ŚSDīp zu ŚdhSaṃh, 2, 12, 221.2 3]
dvayostulyaṃ śuddhatāmram iti | [ŚSDīp zu ŚdhSaṃh, 2, 12, 221.2 4]
dvayoḥ pāradagandhakayoḥ śuddhatāmraṃ mṛtatāmram | [ŚSDīp zu ŚdhSaṃh, 2, 12, 221.2 5]
eke dvayostulye śuddhatāmrasampuṭe iti paṭhanti vyākhyānayanti ca | [ŚSDīp zu ŚdhSaṃh, 2, 12, 221.2 6]
sampuṭaṃ cūrṇayediti vacanādayameva pakṣaḥ samīcīnaḥ | [ŚSDīp zu ŚdhSaṃh, 2, 12, 221.2 7]
tena tāmrasampuṭe eva rasagandhakabhasma rodhayedityartha iti | [ŚSDīp zu ŚdhSaṃh, 2, 12, 221.2 8]
anupānaṃ hiṃgvādicūrṇaṃ vakṣyamāṇaṃ karṣamānaṃ saṃgṛhya caturguṇenoṣṇodakena saha pibet | [ŚSDīp zu ŚdhSaṃh, 2, 12, 221.2 9]
{ŚSDīp zu ŚdhSaṃh, 2, 12, 224.1}
athāgnituṇḍavaṭīrasam āha śuddhasūtam ityādi | [ŚSDīp zu ŚdhSaṃh, 2, 12, 224.1 1]
eke śuddhasūtasamaṃ gandhamiti paṭhanti viṣaṃ na paṭhanti tad asaṃgatam | [ŚSDīp zu ŚdhSaṃh, 2, 12, 224.1 2]
bahusthāneṣu dṛṣṭatvāt | [ŚSDīp zu ŚdhSaṃh, 2, 12, 224.1 3]
viṣamuṣṭiḥ kucelāśabdavācyaḥ sa ca sakaladravyaparimāṇena sāmyo yojyaḥ | [ŚSDīp zu ŚdhSaṃh, 2, 12, 224.1 4]
eke vahnimāndyapraśāntaye ityasyānte tadanupānaślokamekaṃ paṭhanti mānayanti ca | [ŚSDīp zu ŚdhSaṃh, 2, 12, 224.1 5.1]
pathyā śuṇṭhī guḍaṃ cānu palārdhaṃ bhakṣayet sadā | [ŚSDīp zu ŚdhSaṃh, 2, 12, 224.1 5.2]
agnituṇḍā vaṭī khyātā sarvarogakulāntakā | [ŚSDīp zu ŚdhSaṃh, 2, 12, 224.1 5.3]
{ŚSDīp zu ŚdhSaṃh, 2, 12, 226.2}
athājīrṇakaṇṭakarasam āha śuddhasūtam ityādi | [ŚSDīp zu ŚdhSaṃh, 2, 12, 226.2 1]
śuddharasaṃ śuddhaviṣaṃ śuddhagandhakaṃ ca etattrikaṃ ca samamātraṃ saṃgṛhya tadanu ebhistribhiḥ sāmyaṃ ca maricacūrṇaṃ kṛtvā khalve taccatuṣkaṃ saṃcūrṇya paścāduktadraveṇa bhāvayet | [ŚSDīp zu ŚdhSaṃh, 2, 12, 226.2 2]
yāvadekaviṃśatisaṃkhyakaṃ bhavati tāvadbhāvayed ityarthaḥ | [ŚSDīp zu ŚdhSaṃh, 2, 12, 226.2 3]
kaṇṭakāryā iti laghukaṇṭakāriphalāni | [ŚSDīp zu ŚdhSaṃh, 2, 12, 226.2 4]
kecid anupānārthaṃ ślokamekaṃ paṭhanti | [ŚSDīp zu ŚdhSaṃh, 2, 12, 226.2 5]
anu syādīśvarīmūlaṃ toyapiṣṭaṃ ca pāyayet | [ŚSDīp zu ŚdhSaṃh, 2, 12, 226.2 6.1]
śaṅkhaṃ cāśvatthamūlaṃ vā vāriṇājīrṇajid bhavet | [ŚSDīp zu ŚdhSaṃh, 2, 12, 226.2 6.2]
etanna pracarati | [ŚSDīp zu ŚdhSaṃh, 2, 12, 226.2 6.3]
{ŚSDīp zu ŚdhSaṃh, 2, 12, 229.2}
atha manthānabhairavarasam āha mṛtaṃ sūtam ityādi | [ŚSDīp zu ŚdhSaṃh, 2, 12, 229.2 1]
atra puṣkaramūlābhāve kuṣṭhaṃ grāhyam | [ŚSDīp zu ŚdhSaṃh, 2, 12, 229.2 2]
gandhakaṃ tālamapi śodhitaṃ grāhyam | [ŚSDīp zu ŚdhSaṃh, 2, 12, 229.2 3]
tālaṃ haritālaṃ taṇḍulīyo meghanādaḥ | [ŚSDīp zu ŚdhSaṃh, 2, 12, 229.2 4]
{ŚSDīp zu ŚdhSaṃh, 2, 12, 233.1}
atha vātanāśanarasam āha sūtahāṭakavajrāṇīti | [ŚSDīp zu ŚdhSaṃh, 2, 12, 233.1 1]
sūtaṃ pāradaṃ hāṭakaṃ suvarṇaṃ vajraṃ hīrakam | [ŚSDīp zu ŚdhSaṃh, 2, 12, 233.1 2]
eke mākṣikasthāne gandhakamiti paṭhanti etanmanoharam | [ŚSDīp zu ŚdhSaṃh, 2, 12, 233.1 3]
tālaṃ haritālaṃ nīlāñjanaṃ prasiddhaṃ tadabhāve sīsakaṃ grāhyam | [ŚSDīp zu ŚdhSaṃh, 2, 12, 233.1 4]
tatsambhavatvāt abdhiphenaṃ samudraphenam | [ŚSDīp zu ŚdhSaṃh, 2, 12, 233.1 5]
etatsakalaṃ samamātram | [ŚSDīp zu ŚdhSaṃh, 2, 12, 233.1 6]
pañcānāṃ lavaṇānāṃ pañcabhāgā ityarthaḥ | [ŚSDīp zu ŚdhSaṃh, 2, 12, 233.1 7]
sindhusauvarcalopetaṃ biḍaṃ sāmudrajaṃ gaḍam iti pañcalavaṇam | [ŚSDīp zu ŚdhSaṃh, 2, 12, 233.1 8]
ruddhvādho bhūdhare pacediti | [ŚSDīp zu ŚdhSaṃh, 2, 12, 233.1 9]
tatsakalaṃ dinaikam ekadinaṃ saṃmardya paścādbhūdharayantre paced ityabhiprāyaḥ | [ŚSDīp zu ŚdhSaṃh, 2, 12, 233.1 10]
bhūdharayantraṃ tu pūrvaṃ darśitameva | [ŚSDīp zu ŚdhSaṃh, 2, 12, 233.1 11]
anupāne sakṛṣṇamiti pippalīcūrṇaṃ prakṣepaṇaṃ kuryāt | [ŚSDīp zu ŚdhSaṃh, 2, 12, 233.1 12]
ayameva raso granthāntare bhūtonmādārthaṃ paṭhitaḥ | [ŚSDīp zu ŚdhSaṃh, 2, 12, 233.1 13]
atra kvacidviparītatā dṛśyate tathāhi | [ŚSDīp zu ŚdhSaṃh, 2, 12, 233.1 14.1]
sūtāyastāmramabhraṃ ca mṛtaṃ svarṇaṃ samaṃ samam | [ŚSDīp zu ŚdhSaṃh, 2, 12, 233.1 14.2]
sūtapādaṃ mṛtaṃ vajraṃ tālaṃ gandhaṃ manaḥśilām | [ŚSDīp zu ŚdhSaṃh, 2, 12, 233.1 14.3]
tutthaṃ nīlāñjanaṃ śuddhamabdhiphenaṃ samaṃ rasāt | [ŚSDīp zu ŚdhSaṃh, 2, 12, 233.1 15.1]
pañcānāṃ lavaṇānāṃ ca pratibhāgaṃ rasonmitam | [ŚSDīp zu ŚdhSaṃh, 2, 12, 233.1 15.2]
citrakair bhṛṅgarājaiśca vajrīdugdhaiśca mardayet | [ŚSDīp zu ŚdhSaṃh, 2, 12, 233.1 16.1]
dinānte golakaṃ kṛtvā ruddhvā gajapuṭe pacet | [ŚSDīp zu ŚdhSaṃh, 2, 12, 233.1 16.2]
mahābhūtāṅkuśo nāma raso guñjādvayaṃ lihet | [ŚSDīp zu ŚdhSaṃh, 2, 12, 233.1 17.1]
ārdrakasya rasair eva bhūtonmādapraśāntaye | [ŚSDīp zu ŚdhSaṃh, 2, 12, 233.1 17.2]
pippalyāktaṃ pibeccānu daśamūlaṃ kaṣāyakam iti | [ŚSDīp zu ŚdhSaṃh, 2, 12, 233.1 18]
{ŚSDīp zu ŚdhSaṃh, 2, 12, 238.2}
atha kanakasundararasamāha kanakasyetyādi | [ŚSDīp zu ŚdhSaṃh, 2, 12, 238.2 1]
kanakādīnyatra mṛtāni grāhyāṇi śāṇopalakṣitatvād atra bhāga eva boddhavyaḥ yathāsambhavatvāt | [ŚSDīp zu ŚdhSaṃh, 2, 12, 238.2 2]
kanakamatra suvarṇaṃ sūtaḥ pāradaḥ gandho gandhakaḥ sauvīraṃ sauvīrāñjanaṃ lohaṃ sārasaṃjñam lāṅgalī kalihārikā amlaphalāni bījapūrajambīraprabhṛtīni | [ŚSDīp zu ŚdhSaṃh, 2, 12, 238.2 3]
mṛdupuṭamatra gajapuṭaviśeṣam | [ŚSDīp zu ŚdhSaṃh, 2, 12, 238.2 4.1]
śeṣaṃ sugamam | [ŚSDīp zu ŚdhSaṃh, 2, 12, 238.2 4.2]
{ŚSDīp zu ŚdhSaṃh, 2, 12, 247.2}
atha saṃnipātabhairavarasam āha raso gandhastrikarṣaḥ syādityādi | [ŚSDīp zu ŚdhSaṃh, 2, 12, 247.2 1]
rasaḥ pāradaḥ gandho gandhaka etaddvayaṃ militaṃ trikarṣaṃ syādityarthaḥ | [ŚSDīp zu ŚdhSaṃh, 2, 12, 247.2 2]
tāmratārāravaṅgāhisārāś caikaikakārṣikā iti | [ŚSDīp zu ŚdhSaṃh, 2, 12, 247.2 3]
tāmraṃ prasiddham | [ŚSDīp zu ŚdhSaṃh, 2, 12, 247.2 4]
tāraṃ raupyam āraṃ pītalohaṃ vaṅgaṃ raṅgavācyam ahiḥ sīsakam | [ŚSDīp zu ŚdhSaṃh, 2, 12, 247.2 5]
sāro lohaḥ etattāmrādikaṃ sarvaṃ mṛtaṃ grāhyamiti sampradāyaḥ | [ŚSDīp zu ŚdhSaṃh, 2, 12, 247.2 6]
ekaikakārṣikā iti | [ŚSDīp zu ŚdhSaṃh, 2, 12, 247.2 7]
pratyekaṃ karṣasaṃmitā ityabhiprāyaḥ | [ŚSDīp zu ŚdhSaṃh, 2, 12, 247.2 8]
aparamapi śigru śobhāñjanaṃ jvālāmukhī jayantī bilvebhya iti | [ŚSDīp zu ŚdhSaṃh, 2, 12, 247.2 9.1]
bilvamūlādrasairiti śeṣaḥ | [ŚSDīp zu ŚdhSaṃh, 2, 12, 247.2 9.2]
taṇḍulīyaḥ meghanādaśabdavācyaḥ | [ŚSDīp zu ŚdhSaṃh, 2, 12, 247.2 10]
svarasamatra sadyaskaṃ kvathitarasaṃ vā | [ŚSDīp zu ŚdhSaṃh, 2, 12, 247.2 11]
atha prakṣepārthaṃ dravyāṇyāha tatra siddharase pravāṇacūrṇakarṣeṇeti | [ŚSDīp zu ŚdhSaṃh, 2, 12, 247.2 12]
pravāṇacūrṇaṃ viṣacūrṇaṃ ca niśrayet | [ŚSDīp zu ŚdhSaṃh, 2, 12, 247.2 13]
pravāṇacūrṇaṃ karṣapramāṇaṃ viṣacūrṇaṃ śāṇamātramiti | [ŚSDīp zu ŚdhSaṃh, 2, 12, 247.2 14]
pravāṇam iti prakarṣeṇa vāṇaṃ sudhācūrṇamityarthaḥ | [ŚSDīp zu ŚdhSaṃh, 2, 12, 247.2 15]
eke pravālacūrṇaṃ paṭhanti tatra pravālacūrṇaṃ vidrumacūrṇaṃ | [ŚSDīp zu ŚdhSaṃh, 2, 12, 247.2 16]
śuktikācūrṇamityapare tadabhāve śaṅkhacūrṇamityasmadīyaḥ sampradāyaḥ | [ŚSDīp zu ŚdhSaṃh, 2, 12, 247.2 17]
bhāvanārthaṃ dravyāṇyāha kṛṣṇasarpasya garalaiḥ kṛtvā tatpūrvoktaṃ dravyaṃ dvivelaṃ yāvadbhāvayet | [ŚSDīp zu ŚdhSaṃh, 2, 12, 247.2 18]
garalaṃ tadviṣaṃ viśeṣam | [ŚSDīp zu ŚdhSaṃh, 2, 12, 247.2 19]
tagarādibhiśca tadvāramekaṃ bhāvayet | [ŚSDīp zu ŚdhSaṃh, 2, 12, 247.2 20]
pratyekamiti pṛthak pṛthak | [ŚSDīp zu ŚdhSaṃh, 2, 12, 247.2 21]
tagaraṃ prasiddham | [ŚSDīp zu ŚdhSaṃh, 2, 12, 247.2 22]
māṃsī jaṭākhyā hemāhvā svarṇakṣīrī vetaso jalavetasaḥ kaṇā pippalī nīlinīpatrakamiti nīlikāpatram eke nīlinī patrakaṃ ca dravyadvayaṃ vyākhyānayanti tacca na sarvamataṃ kuṭherakaḥ prasiddhaḥ devadālī vallīviśeṣaḥ muṇḍikā kedāramuṇḍī madhūkaṃ madhūkavṛkṣaḥ jātī mālatīraso'tra sadyaskaḥ kvathito vā yathālābhāt | [ŚSDīp zu ŚdhSaṃh, 2, 12, 247.2 23]
ayaṃ siddharaso dviguñjāpramitaḥ ṣoḍaśamaricānvito bījapūrārdrakarasena saha bhakṣayet | [ŚSDīp zu ŚdhSaṃh, 2, 12, 247.2 24]
{ŚSDīp zu ŚdhSaṃh, 2, 12, 252.2}
atha grahaṇīkapāṭarasam āha tāramauktikahemānītyādi sugamam | [ŚSDīp zu ŚdhSaṃh, 2, 12, 252.2 1]
madhyapuṭaṃ tu laghupuṭasaṃjñaṃ tacca ṣoḍaśāṅgulagarte pratipāditam | [ŚSDīp zu ŚdhSaṃh, 2, 12, 252.2 2]
tathāhi | [ŚSDīp zu ŚdhSaṃh, 2, 12, 252.2 3.1]
nipuṇavihitagartaḥ ṣoḍaśairaṅgulairvā mitasakalavibhāgastasya madhye nidhāya | [ŚSDīp zu ŚdhSaṃh, 2, 12, 252.2 3.2]
jvalanamativiśuṣkairgomayaiḥ sūtasiddhyai laghugajapuṭamevaṃ pūrvamuktaṃ munīndraiḥ | [ŚSDīp zu ŚdhSaṃh, 2, 12, 252.2 3.3]
iti | [ŚSDīp zu ŚdhSaṃh, 2, 12, 252.2 3.4]
maricamānamapyatra māṣamātram | [ŚSDīp zu ŚdhSaṃh, 2, 12, 252.2 4]
athavā doṣāpekṣayā deyam | [ŚSDīp zu ŚdhSaṃh, 2, 12, 252.2 5]
{ŚSDīp zu ŚdhSaṃh, 2, 12, 259.1}
atha grahaṇīvajrakapāṭarasam āha mṛtasūtābhrakam iti | [ŚSDīp zu ŚdhSaṃh, 2, 12, 259.1 1]
mṛtasūtaṃ pāradaṃ bhavati tāvat parimāṇaṃ pṛthak ṣaḍdravyāṇi grāhyāṇi | [ŚSDīp zu ŚdhSaṃh, 2, 12, 259.1 2]
eke ṣaḍdravyaṃ tu pāradasāmyaṃ deyamiti manyante tanna sarvamatam | [ŚSDīp zu ŚdhSaṃh, 2, 12, 259.1 3]
kiṃtu mṛtapāradasyaiko bhāgaḥ | [ŚSDīp zu ŚdhSaṃh, 2, 12, 259.1 4]
abhrakādīnāṃ ṣaḍbhāgā iti sarvamatam | [ŚSDīp zu ŚdhSaṃh, 2, 12, 259.1 5]
tatastasmāt | [ŚSDīp zu ŚdhSaṃh, 2, 12, 259.1 6]
jayantī śākabhedaḥ | [ŚSDīp zu ŚdhSaṃh, 2, 12, 259.1 7]
jambīraṃ jambīraphalarasaḥ | [ŚSDīp zu ŚdhSaṃh, 2, 12, 259.1 8]
bhṛṅgo mārkavaḥ | [ŚSDīp zu ŚdhSaṃh, 2, 12, 259.1 9]
trivāsaram ityanenaikadravyasyaikāham eva bhāvanā deyetyabhiprāyaḥ | [ŚSDīp zu ŚdhSaṃh, 2, 12, 259.1 10]
lohapātra ityādinā piṭharīyaṃ vālukābhiḥ prapūryetyasmadīyasampradāyāt kāryo na doṣaḥ | [ŚSDīp zu ŚdhSaṃh, 2, 12, 259.1 11]
yāmārdhamityanena ghaṭikācatuṣṭayaṃ yāvat etatsiddhaṃ bhavati tadā prativiṣāṃ mocarasaṃ ca pṛthaksiddhaṃ rasatulyaṃ melayitvā paścāduktadravyasya rasaiḥ kṛtvā bhāvayet | [ŚSDīp zu ŚdhSaṃh, 2, 12, 259.1 12]
prativiṣā ativiṣāśabdavācyā | [ŚSDīp zu ŚdhSaṃh, 2, 12, 259.1 13]
mocarasaṃ śālmalīniryāsam | [ŚSDīp zu ŚdhSaṃh, 2, 12, 259.1 14]
eke prativiṣāmocarasayorapi bhāvanāmāhuḥ | [ŚSDīp zu ŚdhSaṃh, 2, 12, 259.1 15]
vijayātra bhaṅgā saptadhā bhāvanā ekadravyeṇa kāryā anyeṣāṃ vakṣyamāṇānāṃ pṛthagekavāraṃ tatra dhātakī dhātakīkusumāni indrayavaṃ kuṭajabījaṃ rāsnā surabhī madhvatra lehane yāvattāvanmānaṃ deyam | [ŚSDīp zu ŚdhSaṃh, 2, 12, 259.1 16]
anupānārthadravyeṣu vahniścitrakajaṭā viḍaṃ biḍalavaṇaṃ lavaṇaṃ saindhavam | [ŚSDīp zu ŚdhSaṃh, 2, 12, 259.1 17]
{ŚSDīp zu ŚdhSaṃh, 2, 12, 267.1}
atha madanakāmadevarasam āha tāramityādi | [ŚSDīp zu ŚdhSaṃh, 2, 12, 267.1 1]
tāraṃ raupyaṃ vajraṃ hīrakaṃ tadabhāve vaikrāntaṃ grāhyamiti vyavahārāt | [ŚSDīp zu ŚdhSaṃh, 2, 12, 267.1 2]
sūtakaḥ pāradaḥ lohaṃ sārasaṃjñam | [ŚSDīp zu ŚdhSaṃh, 2, 12, 267.1 3]
atra kramavṛddhistu pūrvadravyāduttaravṛddhirboddhavyā asmatsampradāye tu rajatādīni dravyāṇi atra mṛtāni deyānīti vyavahāro'pi dṛśyate | [ŚSDīp zu ŚdhSaṃh, 2, 12, 267.1 4]
kanyakā kaumārī | [ŚSDīp zu ŚdhSaṃh, 2, 12, 267.1 5]
vimudrāmiti kācakupīmiti śeṣaḥ | [ŚSDīp zu ŚdhSaṃh, 2, 12, 267.1 6]
saindhavacūrṇaṃ ca kācakupīmubhayato deyam | [ŚSDīp zu ŚdhSaṃh, 2, 12, 267.1 7]
siddharasasya bhāvanārthaṃ dravyāṇyāha arkadugdham arkabhavaṃ kṣīraṃ kākolī prasiddhā vānarī kapikacchūḥ muśalī kandaviśeṣaḥ ikṣukaḥ kokilākṣaḥ tālamūlī padmakandaḥ kamalakandaḥ kaseruko'pi vikhyātaḥ kāśatṛṇasaṃjñaḥ prasiddhaḥ | [ŚSDīp zu ŚdhSaṃh, 2, 12, 267.1 8]
paścāccūrṇārthaṃ dravyāṇyāha kastūrītyādi | [ŚSDīp zu ŚdhSaṃh, 2, 12, 267.1 9]
kastūrī mṛganābhijā vyoṣaṃ trikaṭukaṃ pūrvacūrṇādbhāvanābhiḥ pratipāditadravyādaṣṭamāṃśaṃ dadyāt | [ŚSDīp zu ŚdhSaṃh, 2, 12, 267.1 10]
tena pūrvacūrṇaṃ saptabhāgaṃ kastūrīpramukhaṃ caikabhāgamiti | [ŚSDīp zu ŚdhSaṃh, 2, 12, 267.1 11]
{ŚSDīp zu ŚdhSaṃh, 2, 12, 275.1}
ityādi | [ŚSDīp zu ŚdhSaṃh, 2, 12, 275.1 1]
sūtaḥ pāradaḥ vajraṃ hīrakaṃ ahiḥ sīsakaṃ muktā prasiddhā tāraṃ raupyaṃ hema suvarṇaṃ asitābhrakaṃ kṛṣṇābhrakaṃ etatsarvamapi māritaṃ grāhyam ityatra vyavahāraḥ | [ŚSDīp zu ŚdhSaṃh, 2, 12, 275.1 2]
eteṣāṃ mānamapi karṣapramāṇaṃ pratyekam | [ŚSDīp zu ŚdhSaṃh, 2, 12, 275.1 3]
irimedo viṭkhadiraḥ sa ca loke reojaśabdavācyaḥ tasya tvak grāhyā | [ŚSDīp zu ŚdhSaṃh, 2, 12, 275.1 4]
aparadravyadvayamapi melanārthaṃ dvidvikarṣaṃ pratyekaṃ deyam | [ŚSDīp zu ŚdhSaṃh, 2, 12, 275.1 5]
tacca pravālacūrṇaṃ vidrumacūrṇaṃ gandhaṃ gandhakaṃ mṛgaśṛṅgake mṛgaśṛṅgasampuṭe tadauṣadhaṃ dhāryamityabhiprāyaḥ | [ŚSDīp zu ŚdhSaṃh, 2, 12, 275.1 6]
mṛdusampuṭaṃ ca laghugajapuṭam ityarthaḥ | [ŚSDīp zu ŚdhSaṃh, 2, 12, 275.1 7]
paścādbhāvanārthaṃ dravyāṇyāha dhātakī dhātakīkusumāni kākolī svanāmakhyātā madhukaṃ madhukayaṣṭī māṃsī jaṭākhyaṃ sugandhadravyam | [ŚSDīp zu ŚdhSaṃh, 2, 12, 275.1 8]
balātrayaṃ prasiddham tacca balā atibalā nāgabaleti bisaṃ mṛṇālaṃ bhasīṇḍaśabdavācyaṃ loke iṅgudaṃ vṛkṣeṅgudaṃ drākṣā prasiddhā pippalavandākamiti pippalavṛkṣasya vandā vandā ca viṭapalagno gulmaviśeṣaḥ eke pippalavandākaṃ dravyadvayaṃ varṇayanti tatra pippalaḥ pippalatvak vandāvṛkṣaḥ vandā prasiddhā apare pippalīvandākamiti vyākhyānayanti vāṇaḥ sahacaraḥ eke vāṇasthāne varīti paṭhanti parṇīcatuṣṭayamiti | [ŚSDīp zu ŚdhSaṃh, 2, 12, 275.1 9]
māṣaparṇī mudgaparṇī śālaparṇī pṛṣṭhiparṇī ceti parūṣakaṃ phālasāśabdavācyaṃ kaserukaṃ prasiddham | [ŚSDīp zu ŚdhSaṃh, 2, 12, 275.1 10]
madhūkaṃ madhūkavṛkṣapuṣpāṇi vānarī kapikacchūḥ eteṣāṃ svarasena pratyekaṃ bhāvayedityarthaḥ | [ŚSDīp zu ŚdhSaṃh, 2, 12, 275.1 11]
atha cūrṇārthaṃ dravyāṇyāha elātvakpatrakamityādi | [ŚSDīp zu ŚdhSaṃh, 2, 12, 275.1 12]
vāṃśī tvakkṣīrī vaṃśarocanā iti prasiddhā agaru prasiddham keśaraṃ nāgakeśaraṃ mustaṃ prasiddham mṛgamadaḥ kastūrī kṛṣṇā pippalī jalaṃ vālakaṃ candraḥ karpūraḥ etatsakalaṃ śāṇamitaṃ ṭaṅkapramāṇaṃ bhakṣaṇārthaṃ rātrau niśāmukhe | [ŚSDīp zu ŚdhSaṃh, 2, 12, 275.1 13]
anupānamāha dvipalaṃ kṣīraṃ pibet kathambhūtam sitādīnāṃ dravyatrayāṇāṃ cūrṇaṃ melayitvā karṣamātraṃ saṃgṛhya karṣamānena ca ghṛtena saha saṃmardya tanmiśritam | [ŚSDīp zu ŚdhSaṃh, 2, 12, 275.1 14]
sitā matsyaṇḍī dhātrī āmalakī vidārī vidārīkandaḥ sukhitamānasaḥ svasthaḥ natu āturaḥ tasya vihitatvāt na hāniṃ kvāpi gacchatīti sa puruṣaḥ | [ŚSDīp zu ŚdhSaṃh, 2, 12, 275.1 15]
vīryahāniṃ na prāpnoti ityarthaḥ | [ŚSDīp zu ŚdhSaṃh, 2, 12, 275.1 16]
{ŚSDīp zu ŚdhSaṃh, 2, 12, 289.2}
atha loharasāyanamāha śuddhaṃ rasendrabhāgaikaṃ ityādi | [ŚSDīp zu ŚdhSaṃh, 2, 12, 289.2 1]
śuddhaṃ saṃskāritaṃ rasendraḥ pāradaḥ tasyaiko bhāgaḥ śuddhagandhakasya dvau bhāgau gandhakaśuddhiśca pūrvaṃ kathitaiva | [ŚSDīp zu ŚdhSaṃh, 2, 12, 289.2 2]
tatra kajjalikāyāṃ tīkṣṇabhavaṃ raja iti | [ŚSDīp zu ŚdhSaṃh, 2, 12, 289.2 3]
lohacūrṇaṃ śuddhaṃ mṛtasāracūrṇaṃ ityeke | [ŚSDīp zu ŚdhSaṃh, 2, 12, 289.2 4]
tacca pūrvakajjalikāsāmyaṃ grāhyam | [ŚSDīp zu ŚdhSaṃh, 2, 12, 289.2 5]
praharaikaṃ mardanaṃ kevalaṃ kajjalikālohacūrṇayoreva kathitaṃ natu svarasādinā vakṣyamāṇasvarasaireva tridinaṃ yāvadityabhiprāyaḥ | [ŚSDīp zu ŚdhSaṃh, 2, 12, 289.2 6]
gharma iti kharatarasūryāṃśutāpite ata eva tasya soṣṇo mahān dhūmodgamo bhavati iti | [ŚSDīp zu ŚdhSaṃh, 2, 12, 289.2 7]
tenaivaṃ lohamṛtiḥ syādityeke | [ŚSDīp zu ŚdhSaṃh, 2, 12, 289.2 8]
svamate tu dhānyakuśūloṣitaṃ trirātraṃ yāvadbhavati paścād yaduddharet tatkālameva gharme dhāraṇena mṛtiḥ syāt | [ŚSDīp zu ŚdhSaṃh, 2, 12, 289.2 9]
atyantapiṇḍitam ityanena eraṇḍapatraveṣṭanādikam abhipretam | [ŚSDīp zu ŚdhSaṃh, 2, 12, 289.2 10]
paścātkāryam āha rasairityādi | [ŚSDīp zu ŚdhSaṃh, 2, 12, 289.2 11]
kuṭhāracchinnā loke tipānīśabdavācyā | [ŚSDīp zu ŚdhSaṃh, 2, 12, 289.2 12]
kurejā ityapare | [ŚSDīp zu ŚdhSaṃh, 2, 12, 289.2 13]
trivelam ityanenāparadravyāṇāmapi saṃbandhaḥ | [ŚSDīp zu ŚdhSaṃh, 2, 12, 289.2 14]
tenaikaikarasena trivelaṃ bhāvayedityarthaḥ | [ŚSDīp zu ŚdhSaṃh, 2, 12, 289.2 15]
gharme ca pratyekaṃ śoṣaṇam api vihitam | [ŚSDīp zu ŚdhSaṃh, 2, 12, 289.2 16]
trikaṭoḥ tryūṣaṇasya śuṇṭhīmaricapippalyas trikaṭus tryūṣaṇaṃ smṛtam iti | [ŚSDīp zu ŚdhSaṃh, 2, 12, 289.2 17]
vāsā āṭarūṣakaḥ amṛtā guḍūcī | [ŚSDīp zu ŚdhSaṃh, 2, 12, 289.2 18]
lohapātre tat kṣiptveti pūrvaṃ mṛtpātre dhāryamiti prāptam | [ŚSDīp zu ŚdhSaṃh, 2, 12, 289.2 19]
pāṣāṇakhalve vā triphalājalaiḥ triphalākvāthaiḥ triphalā harītakyādi dāḍimatvak valkalaṃ vāsā āṭarūṣakaḥ bhṛṅgo mārkavaḥ kuraṇṭakaḥ sahacaraḥ palāśakadalīdrāvairiti palāśaḥ prasiddhaḥ tasya drāvaḥ svaniryāsaḥ kadalīdrāvaḥ kadalīkandaniryāsaḥ bījako vijayasāro vṛkṣaviśeṣas tasya śṛtena kvāthena nīlikā nīlī alambuṣā muṇḍī babbūlaphalikā babbūlavṛkṣasya phalānītyarthaḥ nāgabalā gāṅgerukī śatāvarī gokṣurakau prasiddhau pātālagaruḍī chirahaṇṭiśabdavācyā | [ŚSDīp zu ŚdhSaṃh, 2, 12, 289.2 20]
anupāne varākvāthaṃ triphalākvātham chinnāsatvaṃ guḍūcīsatvaṃ | [ŚSDīp zu ŚdhSaṃh, 2, 12, 289.2 21]
śeṣaṃ subodham | [ŚSDīp zu ŚdhSaṃh, 2, 12, 289.2 22]
