{BījaN, 1}
kilbiṣaṃ ca kṣayaṃ nītvā ruciraṃ caiva cintayet atha vakṣye mantrakośaṃ yad uktaṃ bhūtaḍāmare | [BījaN, 1 1.1]
kramād bījavidhānaṃ ca śrutyarthajñānasambhavam | [BījaN, 1 1.2]
śrīśiva uvāca | [BījaN, 1 2.1]
a vidyujjihvā ā kālavajrī i garjinī ī dhūmrabhairavī u kālarātriḥ ū vidārī ṛ mahāraudrī ṝ bhayaṃkarī ﾱ saṃhāriṇī lu karālinī e ūrdhvakeśī ai ugrabhairavī o bhīmākṣī au ḍākinī aṃ rudrarākiṇī aḥ caṇḍikā ka krodhīśaḥ kha vāmanaḥ ga caṇḍaḥ gha vikārī ṅa unmattabhairavaḥ ca jvālāmukhaḥ cha raktadaṃṣṭraḥ ja asitāṅgaḥ jha vaḍavāmukhaḥ ja vidyunmukhaḥ ṭa mahājvālaḥ ṭha kapālī ḍa bhīṣaṇaḥ ḍha ruruḥ ṇa saṃhārī ta bhairavaḥ tha daṇḍī da balibhuk dha ugrasūladhṛk na siṃhanādī pa kapardī pha karālāgniḥ ba bhayaṃkaraḥ bha bahurūpī ma mahākālaḥ ya jīvātmā ra kṣatajokṣitaḥ la balabhedī va raktapaṭaḥ śa caṇḍīśaḥ ṣa jvalanadhvajaḥ sa dhūmadhvajaḥ ha vyomavaktraḥ kṣa tryailokyagrasanātmakaḥ | [BījaN, 1 2.2]
vidyujjihvā kālavaktrā mahākālair alaṃkṛtā | [BījaN, 1 3]
viśabījaṃ śrutimukhaṃ dhruvaṃ hālāhalaṃ priye ca tat | [BījaN, 1 4]
caṇḍīśaḥ kṣatajārūḍho dhūmrabhairavyalaṃkṛtaḥ | [BījaN, 1 5.1]
nādabindusamāyukto bījaṃ viṣṇupriyā mataṃ śrīṃ | [BījaN, 1 5.2]
kṣatajastho vyomavaktro dhūmrabhairavyalaṃkṛtaḥ | [BījaN, 1 6.1]
nādabindusamāyukto bījaṃ prāthamikaṃ smṛtaṃ hrīṃ | [BījaN, 1 6.2]
krodhīśaḥ kṣatajārūḍho dhūmrabhairavyalaṃkṛtaḥ | [BījaN, 1 7.1]
nādabindusamāyuktaḥ pitṛbhūvāsinī smṛtaḥ krīṃ | [BījaN, 1 7.2]
vidārīyuktaṃ vyomāsyaṃ rudrarākiṇyalaṃkṛtam | [BījaN, 1 8.1]
kūrcaṃ kālaṃ krodhabījaṃ jānīhi vīravandite hūṃ | [BījaN, 1 8.2]
nādabindusamāyuktāṃ samādāyograbhairavīm | [BījaN, 1 9.1]
bhautikaṃ vāgbhavaṃ bījaṃ viddhi sārasvataṃ priye ai | [BījaN, 1 9.2]
pralayāgnir mahājvālaḥ khyātaś cāstramanuḥ priye phaṭ | [BījaN, 1 10]
krodhīśaraktabhīmākṣyo 'ṅkuśo 'yaṃ nādabindumān kroṃ | [BījaN, 1 11]
dviṭhaḥ śiro vahnijāyā svāhā jvalanavallabhā svāhā | [BījaN, 1 12]
krodhīśo balabhid dhūmrabhairavīnādabindubhiḥ | [BījaN, 1 13.1]
trimūrtir manmathaḥ kāmaḥ bījaṃ trailokyamohanam klīṃ | [BījaN, 1 13.2]
vyomāsyaḥ kālarātryārḍhyo varma bindīndusaṃyutaḥ | [BījaN, 1 14.1]
kathitaṃ kavacaṃ bījaṃ kulācārapriye 'male huṃ | [BījaN, 1 14.2]
vyomāsyaḥ kṣatajārūḍho ḍākinīnādabindubhiḥ | [BījaN, 1 15.1]
jyotir mantraḥ samākhyāto mahāpātakanāśanaḥ hrauṃ | [BījaN, 1 15.2]
saṃyukto dhūmrabhairavyā raktastho balibhojanaḥ | [BījaN, 1 16.1]
nādabindusamāyuktaḥ kiṅkiṇībījam uttamam drīṃ | [BījaN, 1 16.2]
bahurūpiṇam ādāya kṣatajokṣitasaṃsthitam | [BījaN, 1 17.1]
vidāryāliṅgitaṃ tadvad viśeṣārtho mahāmanuḥ bhrūṃ | [BījaN, 1 17.2]
dhūmradhvajādhaḥ kālāgniḥ sordhvakeśīndubindubhiḥ | [BījaN, 1 18.1]
yugāntakārakaṃ bījaṃ bhairaveṇa prakāśitam spheṃ | [BījaN, 1 18.2]
saṃhāriṇyāśritaṃ cordhvakeśinī tu kapardinam | [BījaN, 1 19.1]
nādabindusamāyuktaṃ bījaṃ vaitālikaṃ smṛtam pleṃ | [BījaN, 1 19.2]
sanādabinduṃ krodhīśaṃ gṛhya saṃhāriṇīsthitam | [BījaN, 1 20.1]
kampinībījam ity uktaṃ dviṭhenoktā manoharī klīṃ svāhā | [BījaN, 1 20.2]
kapardinaṃ samādāya kṣatajokṣitasaṃsthitam | [BījaN, 1 21.1]
saṃyuktaṃ dhūmrabhairavyā dhvāṅkṣo 'yaṃ nādabindumān prīṃ | [BījaN, 1 21.2]
kapālidvayam ādāya mahākālena maṇḍitam | [BījaN, 1 22.1]
samāsanam iti proktaṃ caṇḍikāḍhyaṃ manoharam ṭhaṃ ṭhaṃ ṭhaḥ ṭhaḥ | [BījaN, 1 22.2]
pralayāgnisthito dhūmadhvajo guhye sabindumān | [BījaN, 1 23.1]
saṃyukto dhūmrabhairavyā smṛtā phetkāriṇī priye sphīṃ | [BījaN, 1 23.2]
kṣatajastho vyomavaktro bindukhaṇḍendvalaṃkṛtaḥ | [BījaN, 1 24.1]
khadyotam iti vikhyātaṃ grāsinī kālarātriyuk hruṃ | [BījaN, 1 24.2]
kṣatajasthaṃ vyomavaktraṃ nādabindusamanvitam | [BījaN, 1 25.1]
vidārībhūṣaṇaṃ kṛtvā bījaṃ vaivasvatātmakaṃ hrūṃ | [BījaN, 1 25.2]
vyomavaktro dhūmadhvajo vāraṇaḥ pralayāgnikaḥ | [BījaN, 1 26.1]
ūrdhvakeśī kṣatārūḍhā binducandrārdhasaṃgatā | [BījaN, 1 26.2]
bījam ānandabhairavyā mūkānandakaraṃ param hasakhaphreṃ | [BījaN, 1 27]
akāre bhīṣaṇā kīrtiṃ vidyujjihveti kīrtitā | [BījaN, 1 28.1]
ākāre tāmasī kālavajrī ca kālabhairavī | [BījaN, 1 28.2]
ikāre garjinī caṇḍā vijñeyā rudrabhairavī | [BījaN, 1 29.1]
īkāre śūlinī khyātā caṇḍogrā dhūmrabhairavī | [BījaN, 1 29.2]
ukāre kālakūṭākhyā pracaṇḍā caṇḍavallabhā | [BījaN, 1 30.1]
vidāry ūkārake proktā tālajaṅghā kapālinī | [BījaN, 1 30.2]
ṛkāre syān mahāraudrī jvālinī yoginīty api | [BījaN, 1 31.1]
ṝkāre kālikā proktā pitṛkālī bhayaṃkarī | [BījaN, 1 31.2]
saṃhāriṇī ﾱkāre syān meghanādograbhāṣiṇī | [BījaN, 1 32.1]
rudracaṇḍā kālarātriḥ ﾲkāre ca karālinī | [BījaN, 1 32.2]
ūrdhvakeśī ca cāmuṇḍā nādiny ekārake smṛtā | [BījaN, 1 33.1]
aikāre koṭarākṣī ca māliny unmattabhairavī | [BījaN, 1 33.2]
jvāliny okāragā jñeyā bhīmākṣī caṇḍamālinī | [BījaN, 1 34.1]
aukāre ḍākinī siṃhanādinī caṇḍabhairavī | [BījaN, 1 34.2]
akrūrākhyā vidārī ca aṃkāre rudrarākiṇī | [BījaN, 1 35.1]
śeṣe kapālinī yāmyā caṇḍikā kuṇḍaladvayam | [BījaN, 1 35.2]
visargo nādaḥ sakalāḥ ṣaḍdaśoktāḥ svarā matāḥ | [BījaN, 1 36]
krodhīśo vāraṇaś caṇḍaḥ śaṅkā tūnmattabhairavaḥ | [BījaN, 1 37.1]
jvālāmukho raktadaṃṣṭro 'sitāṅgo balayāmukhaḥ | [BījaN, 1 37.2]
śūnyaṃ kṣatajamārūḍhaṃ caṇḍabhairavyalaṃkṛtam | [BījaN, 1 55.1]
nādabinduyutaṃ mūrdhni jyotirmantra udāhṛto hrauṃ | [BījaN, 1 55.2]
ādidevena nirdiṣṭaṃ mantrakośam anuttamam | [BījaN, 1 56.1]
yad arthibhyaḥ purā guptaṃ tan mayādya prakāśitam | [BījaN, 1 56.2]
yakṣaḍāmaratantrasya mantrakośavivecanam | [BījaN, 1 57.1]
krodhīśena tu yat proktaṃ bhairavāya mahātmane | [BījaN, 1 57.2]
vidyuccaṇḍāśinī gaurī krośinī nāginī jayā | [BījaN, 1 58.1]
kiṃnarī yoginī yakṣī bhūtinī pretinī narī | [BījaN, 1 58.2]
grāsinī trāsinī caṇḍī kalety evaṃ prakīrtitā | [BījaN, 1 59.1]
kālabhairave 'marasarvāsu bhūtalāṅgalavarāsu ca | [BījaN, 1 59.2]
subhagā sumukhī caṇḍī pārvatī suratapriyā | [BījaN, 1 60.1]
urvaśī caindriṇī līlā kaṅkālī mekhalā śacī | [BījaN, 1 60.2]
māninī haṃsinī caulā kalanā bhūminīti ca | [BījaN, 1 61.1]
ādidevena nirdiṣṭāḥ prathamādhipaśaktayaḥ | [BījaN, 1 61.2]
vibhramo bāhulo daṇḍī bhairavo naṭakaḥ śukaḥ | [BījaN, 1 62.1]
vṛkodaro jaṭo bhīṣmaḥ kṣobhakaḥ khecaro naṭaḥ | [BījaN, 1 62.2]
niśācarā dhvajī bhīmo vicitraḥ kauśiko yamaḥ | [BījaN, 1 63.1]
liṅgī vatsādhiko bhṛṅgī maṇibhadro ghaṭotkacaḥ | [BījaN, 1 63.2]
mahānandī śuko daṇḍī sugrīvaḥ kalaho bhavaḥ | [BījaN, 1 64.1]
daṇḍī bhāṣāntako 'jeśo gargo haṃsaḥ pakṣaiścaro halī | [BījaN, 1 64.2]
caṇḍībījam iti khyātaṃ vidyunnāgāṅganāṃśukaiḥ | [BījaN, 1 65.1]
aurasādhike 'ṃśukādyā ca dhūminy asau kiṃnaraḥ smṛtaḥ | [BījaN, 1 65.2]
urvaśyālaṃkṛto haṃso haṃsendumastakoddhṛtaḥ hūṃ | [BījaN, 1 66]
vidyuccaṇḍā ca haṃsī ca ketur nāginyalaṃkṛtā ha | [BījaN, 1 67]
ḍiṇḍibhena saraktena kāminī bindubhiḥ śaśī śrīṃ | [BījaN, 1 68]
haṃsagrīvapārvatyā kapardīndvādyalaṃkṛtā hrīṃ | [BījaN, 1 69]
vigrahakalahakāminīndvādiprāṇahāriṇī krīṃ | [BījaN, 1 70]
vibhramo raktapārvatyai svāhā ulkāmukhī smṛtā | [BījaN, 1 71]
jvālaṃdharīti vikhyātā sabindvindukalā naṭī | [BījaN, 1 72]
haṃsaḥ sugrīvaḥ caṇḍādyaiḥ khadyotaiḥ parikīrtitā hraṃ | [BījaN, 1 73]
śyāmāliṅgitadeho 'sau khadyoto jyotir īritaḥ hrauṃ | [BījaN, 1 74]
yamaḥ sugrīvaḥ kāminīndrendvādyaiḥ kiṃnarīti ca hruṃ | [BījaN, 1 75]
sugrīvo 'pi yamaś caṇḍo nīlādyair vāṇa īritaḥ drāṃ | [BījaN, 1 76]
yamaḥ sugrīvabindvindujapādyaḥ piśitāśanaḥ druṃ | [BījaN, 1 77]
tyāginaṃ maṇibhadrasthaṃ pretinīndvādyalaṃkṛtam | [BījaN, 1 78.1]
yugāntakārakaṃ bījam bhairaveṇa prakāśitam sphreṃ | [BījaN, 1 78.2]
bhṛṅgiṇaṃ mekhalāyuktaṃ pretinīndvādyalaṃkṛtam | [BījaN, 1 79.1]
bījaṃ vaitālikaṃ proktaṃ dviṭhenoktā manoharī pleṃ svāhā | [BījaN, 1 79.2]
vibhramo dhūminī vidyuccaṇḍikādyas tu kākinī | [BījaN, 1 80.1]
dhvāṅkṣabījam iti khyātaṃ sarvatantreṣu gopitaṃ prīṃ | [BījaN, 1 80.2]
naṭadvayena dhūminyā ūrdhvakeśyā hy alaṃkṛtaṃ phreṃ | [BījaN, 1 81]
naṭo dhavānasaṃyukto naṭītīkṣṇapayodharaiḥ ṭaṃṭhaṃ | [BījaN, 1 82]
pārvatyāliṅgitaṃ maṇibhadrasthaṃ yoginīpriye | [BījaN, 1 83.1]
phetkāriṇīti vikhyātā vidyuccaṇḍavibhūṣitā sphīṃ | [BījaN, 1 83.2]
sugrīvāsthilayaḥ śrotre hṛdyatvāvikalādṛśaḥ | [BījaN, 1 84.1]
vikalāyāḥ svabhāve ca syād gaurīti ca pārvatī | [BījaN, 1 84.2]
mūlārṇamāsam ākhyātaṃ hṛdayaṃ svaraśaktayaḥ | [BījaN, 1 85.1]
bhavasthityavasāneṣu vijñātavyaṃ yathottaram | [BījaN, 1 85.2]
ādidevena nirdiṣṭaṃ jambudvīpe kalau yuge | [BījaN, 1 86.1]
mantrakośam idaṃ bhūtayakṣaḍāmaratantrayoḥ | [BījaN, 1 86.2]
martyānām upakārāya triṣu lokeṣu durlabham | [BījaN, 1 87]
