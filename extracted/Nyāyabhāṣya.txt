{NyāBh zu NyāSū, 1, 1, 1}
nirdeśe yathāvacanaṃ vigrahaḥ | [NyāBh zu NyāSū, 1, 1, 1 1.1]
cārthe dvandvasamāsaḥ | [NyāBh zu NyāSū, 1, 1, 1 2.1]
pramāṇādīnāṃ tattvam iti śaiṣikī ṣaṣṭhī | [NyāBh zu NyāSū, 1, 1, 1 3.1]
tattvasya jñānaṃ niḥśreyasasyādhigama iti karmaṇi ṣaṣṭhau | [NyāBh zu NyāSū, 1, 1, 1 4.1]
ta etāvanto vidyamānārthāḥ yeṣām aviparītajñānārtham ihopadeśaḥ | [NyāBh zu NyāSū, 1, 1, 1 5.1]
so 'yam anavayavena tantrārtha uddiṣṭo veditavyaḥ | [NyāBh zu NyāSū, 1, 1, 1 6.1]
ātmādeḥ khalu prameyasya tattvajñānān niḥśreyasādhigamaḥ | [NyāBh zu NyāSū, 1, 1, 1 7.1]
tac caitad uttarasūtreṇānūdyata iti | [NyāBh zu NyāSū, 1, 1, 1 7.2]
heyam tasya nirvartakaṃ hānam ātyantikam tasyopāyo 'dhigantavya ity etāni catvāry arthapadāni samyag buddhvā niḥśreyasam adhigacchati | [NyāBh zu NyāSū, 1, 1, 1 8.1]
tatra saṃśayādīnāṃ pṛthagvacanam anarthakam saṃśayādayo yathāsambhavaṃ pramāṇeṣu prameyeṣu cāntarbhavanto na vyatiricyanta iti satyam etat imās tu catasro vidyāḥ pṛthakprasthānāḥ prāṇabhṛtām anugrahāyopadiśyante yāsāṃ caturthīyam ānvīkṣikī nyāyavidyā | [NyāBh zu NyāSū, 1, 1, 1 9.1]
tasyāḥ pṛthakprasthānāḥ saṃśayādayaḥ padārthāḥ | [NyāBh zu NyāSū, 1, 1, 1 10.1]
{NyāBh zu NyāSū, 3, 2, 29}
āśugati manaḥ tasya bahiḥśarīrātmapradeśena jñānasaṃskṛtena sannikarṣaḥ pratyāgatasya ca prayatnotpādanam ubhayaṃ yujyata iti | [NyāBh zu NyāSū, 3, 2, 29 1.1]
utpādya vā dhārakaṃ prayatnaṃ śarīrān niḥsaraṇaṃ manasaḥ atas tatropapannaṃ dhāraṇam iti | [NyāBh zu NyāSū, 3, 2, 29 2.1]
{NyāBh zu NyāSū, 3, 2, 38}
icchādveṣaprayatnasukhaduḥkhajñānāny ātmano liṅgam ityataḥprabhṛti yathoktaṃ saṃgṛhyate tena bhūtendriyamanasāṃ caitanyapratiṣedhaḥ | [NyāBh zu NyāSū, 3, 2, 38 1.1]
pāratantryāt paratantrāṇi bhūtendriyamanāṃsi dhāraṇapreraṇavyūhanakriyāsu prayatnavaśāt pravartante caitanye punaḥ svatantrāṇi syur iti | [NyāBh zu NyāSū, 3, 2, 38 2.1]
akṛtābhyāgamācca pravṛttir vāgbuddhiśarīrārambha iti caitanye bhūtendriyamanasāṃ parakṛtaṃ karma puruṣeṇopabhujyata iti syād acaitanye tu tatsādhanasya svakṛtakarmaphalopabhogaḥ puruṣasyetyupapadyata iti | [NyāBh zu NyāSū, 3, 2, 38 3.1]
athāyaṃ siddhopasaṃgrahaḥ | [NyāBh zu NyāSū, 3, 2, 38 4.1]
{NyāBh zu NyāSū, 3, 2, 40}
upapadyata iti | [NyāBh zu NyāSū, 3, 2, 40 1.1]
ātmana eva smaraṇaṃ na buddhisantatimātrasyeti | [NyāBh zu NyāSū, 3, 2, 40 2.1]
tuśabdo 'vadhāraṇe | [NyāBh zu NyāSū, 3, 2, 40 3.1]
katham jñasvabhāvatvāt | [NyāBh zu NyāSū, 3, 2, 40 4.1]
jña iti asya svabhāvaḥ svo dharmaḥ | [NyāBh zu NyāSū, 3, 2, 40 5.1]
ayaṃ khalu jñāsyati jānāti ajñāsīd iti trikālaviṣayeṇānekena jñānena sambadhyate | [NyāBh zu NyāSū, 3, 2, 40 6.1]
taccāsya trikālaviṣayaṃ jñānaṃ pratyātmavedanīyaṃ jñāsyāmi jānāmi ajñāsiṣam iti vartate tad yasyāyaṃ svo dharmas tasya smaraṇaṃ na buddhiprabandhamātrasya nirātmakasyeti | [NyāBh zu NyāSū, 3, 2, 40 7.1]
smṛtihetūnām ayaugapadyād yugapad asmaraṇam ity uktam | [NyāBh zu NyāSū, 3, 2, 40 8.1]
atha kebhyaḥ smṛtir utpadyata iti smṛtiḥ khalu | [NyāBh zu NyāSū, 3, 2, 40 9.1]
{NyāBh zu NyāSū, 3, 2, 41}
susmūrṣayā manaso dhāraṇaṃ praṇidhānaṃ susmūrṣitaliṅgacintanaṃ cārthasmṛtikāraṇam | [NyāBh zu NyāSū, 3, 2, 41 1.1]
nibandhaḥ khalvekagranthopayamo 'rthānām ekagranthopayatāḥ khalvarthā anyonyasmṛtihetava ānupūrvyeṇetarathā vā bhavantīti | [NyāBh zu NyāSū, 3, 2, 41 2.1]
dhāraṇaśāstrakṛto vā prajñāteṣu vastuṣu smartavyānām upanikṣepo nibandha iti | [NyāBh zu NyāSū, 3, 2, 41 3.1]
abhyāsas tu samāne viṣaye jñānānām abhyāvṛttiḥ abhyāsajanitaḥ saṃskāra ātmaguṇo 'bhyāsaśabdenocyate sa ca smṛtihetuḥ samāna iti | [NyāBh zu NyāSū, 3, 2, 41 4.1]
liṅgaṃ punaḥ saṃyogi samavāyyekārthasamavāyi virodhi ceti | [NyāBh zu NyāSū, 3, 2, 41 5.1]
yathā dhūmo 'gner gor viṣāṇaṃ pāṇiḥ pādasya rūpaṃ sparśasya abhūtaṃ bhūtasyeti | [NyāBh zu NyāSū, 3, 2, 41 6.1]
lakṣaṇaṃ paśvavayavasthaṃ gotrasya smṛtihetur vidānām idaṃ gargāṇām idam iti | [NyāBh zu NyāSū, 3, 2, 41 7.1]
sādṛśyaṃ citragataṃ pratirūpakaṃ devadattasyetyevamādi | [NyāBh zu NyāSū, 3, 2, 41 8.1]
parigrahāt svena vā svāmī svāminā vā svaṃ smaryate | [NyāBh zu NyāSū, 3, 2, 41 9.1]
āśrayād grāmaṇyā tadadhīnaṃ saṃsmarati | [NyāBh zu NyāSū, 3, 2, 41 10.1]
āśritāt tadadhīnena grāmaṇyam iti | [NyāBh zu NyāSū, 3, 2, 41 11.1]
sambandhād antevāsinā yuktaṃ guruṃ smarati ṛtvijā yājyam iti | [NyāBh zu NyāSū, 3, 2, 41 12.1]
ānantaryād iti karaṇīyeṣvartheṣu | [NyāBh zu NyāSū, 3, 2, 41 13.1]
viyogād yena viyujyate tadviyogapratisaṃvedī bhṛśaṃ smarati | [NyāBh zu NyāSū, 3, 2, 41 14.1]
ekakāryāt kartrantaradarśanāt kartrantare smṛtiḥ | [NyāBh zu NyāSū, 3, 2, 41 15.1]
virodhād vijigīṣamāṇayor anyataradarśanād anyataraḥ smaryate | [NyāBh zu NyāSū, 3, 2, 41 16.1]
atiśayād yenātiśaya utpāditaḥ | [NyāBh zu NyāSū, 3, 2, 41 17.1]
prāpteḥ yato 'nena kiṃcit prāptam āptavyaṃ vā bhavati tam abhīkṣṇaṃ smarati | [NyāBh zu NyāSū, 3, 2, 41 18.1]
vyavadhānāt kośādibhir asiprabhṛtīni smaryante | [NyāBh zu NyāSū, 3, 2, 41 19.1]
sukhaduḥkhābhyāṃ taddhetuḥ smaryate | [NyāBh zu NyāSū, 3, 2, 41 20.1]
icchādveṣābhyāṃ yam icchati yaṃ ca dveṣṭi taṃ smarati | [NyāBh zu NyāSū, 3, 2, 41 21.1]
bhayād yato bibheti | [NyāBh zu NyāSū, 3, 2, 41 22.1]
arthitvād yenārthī bhojanenācchādanena vā | [NyāBh zu NyāSū, 3, 2, 41 23.1]
kriyayā rathena rathakāraṃ smarati | [NyāBh zu NyāSū, 3, 2, 41 24.1]
rāgād yasyāṃ striyāṃ rakto bhavati tām abhīkṣṇaṃ smarati | [NyāBh zu NyāSū, 3, 2, 41 25.1]
dharmāj jātyantarasmaraṇam iha cādhītaśrutāvadhāraṇam iti | [NyāBh zu NyāSū, 3, 2, 41 26.1]
adharmāt prāganubhūtaduḥkhasādhanaṃ smarati | [NyāBh zu NyāSū, 3, 2, 41 27.1]
na caiteṣu nimitteṣu yugapat saṃvedanāni bhavantīti yugapad asmaraṇam iti | [NyāBh zu NyāSū, 3, 2, 41 28.1]
nidarśanaṃ cedaṃ smṛtihetūnāṃ na parisaṃkhyānam iti | [NyāBh zu NyāSū, 3, 2, 41 29.1]
anityāyāṃ ca buddhāv utpannāpavargitvāt kālāntarāvasthānācca anityānāṃ saṃśayaḥ kim utpannāpavargiṇī buddhiḥ śabdavat āhosvit kālāntarāvasthāyinī kumbhavad iti | [NyāBh zu NyāSū, 3, 2, 41 30.1]
utpannāpavargiṇīti pakṣaḥ parigṛhyate | [NyāBh zu NyāSū, 3, 2, 41 31.1]
kasmāt | [NyāBh zu NyāSū, 3, 2, 41 32.1]
{NyāBh zu NyāSū, 3, 2, 72}
nāyam asti dṛṣṭāntaḥ | [NyāBh zu NyāSū, 3, 2, 72 1.1]
kasmāt akṛtābhyāgamaprasaṅgāt | [NyāBh zu NyāSū, 3, 2, 72 2.1]
akṛtaṃ pramāṇato 'nupapannam tasyābhyāgamo 'bhyupapattir vyavasāya etacchraddadhānena pramāṇato 'nupapannaṃ mantavyam | [NyāBh zu NyāSū, 3, 2, 72 3.1]
tasmān nāyaṃ dṛṣṭānto na pratyakṣaṃ na cānumānaṃ kiṃcid ucyata iti | [NyāBh zu NyāSū, 3, 2, 72 4.1]
tad idaṃ dṛṣṭāntasya sādhyasamatvam abhidhīyata iti | [NyāBh zu NyāSū, 3, 2, 72 5.1]
athavā nākṛtābhyāgamaprasaṅgāt | [NyāBh zu NyāSū, 3, 2, 72 6.1]
aṇuśyāmatādṛṣṭāntenākarmanimittāṃ śarīrotpattiṃ samādadhānasyākṛtābhyāgamaprasaṅgaḥ | [NyāBh zu NyāSū, 3, 2, 72 7.1]
akṛte sukhaduḥkhahetau karmaṇi puruṣasya sukhaṃ duḥkham abhyāgacchatīti prasajyeta | [NyāBh zu NyāSū, 3, 2, 72 8.1]
om iti bruvataḥ pratyakṣānumānāgamavirodhaḥ | [NyāBh zu NyāSū, 3, 2, 72 9.1]
pratyakṣavirodhas tāvat bhinnam idaṃ sukhaduḥkhaṃ pratyātmavedanīyatvāt pratyakṣaṃ sarvaśarīriṇām | [NyāBh zu NyāSū, 3, 2, 72 10.1]
ko bhedaḥ tīvraṃ mandaṃ ciram āśu nānāprakāram ekaprakāram ityevamādir viśeṣaḥ | [NyāBh zu NyāSū, 3, 2, 72 11.1]
na cāsti pratyātmaniyataḥ sukhaduḥkhahetuviśeṣo na cāsati hetuviśeṣe phalaviśeṣo dṛśyate | [NyāBh zu NyāSū, 3, 2, 72 12.1]
karmanimitte tu sukhaduḥkhayoge karmaṇāṃ tīvramandatopapatteḥ karmasañcayānāṃ cotkarṣāpakarṣabhāvāt nānāvidhaikavidhabhāvāc ca karmaṇāṃ sukhaduḥkhabhedopapattiḥ | [NyāBh zu NyāSū, 3, 2, 72 13.1]
so 'yaṃ hetubhedābhāvād dṛṣṭaḥ sukhaduḥkhabhedo na syād iti pratyakṣavirodhaḥ | [NyāBh zu NyāSū, 3, 2, 72 14.1]
tathānumānavirodhaḥ dṛṣṭaṃ hi puruṣaguṇavyavasthānāt sukhaduḥkhavyavasthānam | [NyāBh zu NyāSū, 3, 2, 72 15.1]
yaḥ khalu cetanāvān sādhananirvartanīyaṃ sukhaṃ buddhvā tad īpsan sādhanāvāptaye prayatate sa sukhena yujyate na viparītaḥ | [NyāBh zu NyāSū, 3, 2, 72 16.1]
yaś ca sādhananirvartanīyaṃ duḥkhaṃ buddhvā tajjihāsuḥ sādhanaparivarjanāya yatate sa ca duḥkhena tyajyate na viparītaḥ | [NyāBh zu NyāSū, 3, 2, 72 17.1]
asti cedaṃ yatnam antareṇa cetanānāṃ sukhaduḥkhavyavasthānaṃ tenāpi cetanaguṇāntaravyavasthākṛtena bhavitavyam ity anumānam | [NyāBh zu NyāSū, 3, 2, 72 18.1]
tad etad akarmanimitte sukhaduḥkhayoge virudhyata iti | [NyāBh zu NyāSū, 3, 2, 72 19.1]
tacca guṇāntaram asaṃvedyatvād adṛṣṭaṃ vipākakālāniyamāc cāvyavasthitam | [NyāBh zu NyāSū, 3, 2, 72 20.1]
buddhyādayas tu saṃvedyāś cāpavargiṇaś ceti | [NyāBh zu NyāSū, 3, 2, 72 21.1]
athāgamavirodhaḥ bahu khalvidam ārṣam ṛṣīṇām upadeśajātam anuṣṭhānaparivarjanāśrayam upadeśaphalaṃ ca śarīriṇāṃ varṇāśramavibhāgeṇānuṣṭhānalakṣaṇā pravṛttiḥ parivarjanalakṣaṇā nivṛttiḥ | [NyāBh zu NyāSū, 3, 2, 72 22.1]
taccobhayam etasyāṃ dṛṣṭau nāsti karma sucaritaṃ duścaritaṃ vā karmanimittaḥ puruṣāṇāṃ sukhaduḥkhayogaḥ iti virudhyate | [NyāBh zu NyāSū, 3, 2, 72 23.1]
seyaṃ pāpiṣṭhānāṃ mithyādṛṣṭiḥ akarmanimittā śarīrasṛṣṭir akarmanimittaḥ sukhaduḥkhayoga iti | [NyāBh zu NyāSū, 3, 2, 72 24.1]
{NyāBh zu NyāSū, 4, 1, 11}
kena prakāreṇa kiṃdharmakāt kāraṇād vyaktaṃ śarīrādyutpadyata iti vyaktād bhūtasamākhyātāt pṛthivyāditaḥ paramasūkṣmān nityād vyaktaṃ śarīrendriyaviṣayopakaraṇādhāraṃ prajñātaṃ dravyam utpadyate | [NyāBh zu NyāSū, 4, 1, 11 1.1]
vyaktaṃ ca khalvindriyagrāhyaṃ tatsāmānyāt kāraṇam api vyaktam | [NyāBh zu NyāSū, 4, 1, 11 2.1]
kiṃ sāmānyaṃ rūpādiguṇayogaḥ rūpādiguṇayuktebhyaḥ pṛthivyādibhyo nityebhyo rūpādiguṇayuktaṃ śarīrādyutpadyate | [NyāBh zu NyāSū, 4, 1, 11 3.1]
pratyakṣaprāmāṇyād dṛṣṭo hi rūpādiguṇayuktebhyo mṛtprabhṛtibhyas tathābhūtasya dravyasyotpādaḥ tena cādṛṣṭasyānumānam iti | [NyāBh zu NyāSū, 4, 1, 11 4.1]
rūpādīnām anvayadarśanāt prakṛtivikārayoḥ pṛthivyādīnāṃ nityānām atīndriyāṇāṃ kāraṇabhāvo 'numīyata iti | [NyāBh zu NyāSū, 4, 1, 11 5.1]
