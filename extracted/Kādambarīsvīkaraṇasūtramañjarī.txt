{KādSvīS, 1}
ananyajasaptatantau anutarṣasvīkaraṇasyātyāvaśyakatvāt | [KādSvīS, 1 1.1]
ratyānandasyodbodhe anirvacanīyānandasya kāraṇabhūtatvāt | [KādSvīS, 1 2.1]
udañjyabhyutthāne pracetasaḥ kanyāyāḥ svīkaraṇasya paramakāraṇatvam | [KādSvīS, 1 3.1]
prayojyaprādhānyakartṛtvābhāve ratitantraṃ vidhātum aśakyatvāt | [KādSvīS, 1 4.1]
prayojye narmavyāpāravistāre abhyutthānaviśiṣṭodañjyabhāve sarvāṅgīṇavyāpāropalakṣitaṃ ratitantraṃ kartum adhikārābhāvāt | [KādSvīS, 1 5.1]
ratitantravilāse anirvacanīyarasotpattau sīdhusaṃgrahaṇasya paramakāraṇatvam | [KādSvīS, 1 6.1]
lalitavibhramabandhavilāse puṣkarādhipater ātmajāyāḥ naisargikasvabhāvaḥ | [KādSvīS, 1 7.1]
upaśyāmayā saha madhuvāra udañjidhārṣṭye prayojakaḥ | [KādSvīS, 1 8.1]
śyāmayā saha nirveśanaṃ yāmadvayasopalakṣitadiṣṭāvadhiretaḥstambhane paramakāraṇam | [KādSvīS, 1 9.1]
nistanūruhavarāṅgasambhede yoṣāyā anuprāśanasyātyāvaśyakatvāt | [KādSvīS, 1 10.1]
kriyamāṇe 'nuprāśane nirbhedavyathā nānubhūyate | [KādSvīS, 1 11.1]
uttarasmin ghasre asaṃbheditam iva varāṅgaṃ paridṛśyate | [KādSvīS, 1 12.1]
kriyamāṇe narmavyāpāre udañjer dhārṣṭyasya phalegrahiḥ paridṛśyate | [KādSvīS, 1 13.1]
upaśyāmayā saha vyānatādibandhe samupasthitau pāśina ātmajāyāḥ svīkaraṇe anirvacanīyasukhānubhave hetuḥ kāraṇatvam | [KādSvīS, 1 14.1]
aprāptayauvanābhiḥ saha samprayoge aṇumātraprāśanena caritārthatvāt | [KādSvīS, 1 15.1]
tīyapratyayasya prakṛtibhūtāyām avasthāyāṃ kaśyasvīkaraṇasyātyāvaśyakatvaṃ sati pūrvarūpasaṃyoge | [KādSvīS, 1 16.1]
taditarāvasthāyāṃ tu nādhikārakatvam | [KādSvīS, 1 17.1]
ekatra parijñānābhāvāt | [KādSvīS, 1 18.1]
itaratra pāñcabhautikāvayavānāṃ kṣīṇataratvāc ca | [KādSvīS, 1 19.1]
haripriyāvatāṃ janānām etac chākheṇānuvartanam atyāvaśyakam | [KādSvīS, 1 20.1]
taditareṣām etacchākhe pravṛttir na vidhīyate | [KādSvīS, 1 21.1]
pāriśeṣyāj jaladhisambhavayā yukteṣv etacchāstrasya pravṛttiḥ | [KādSvīS, 1 22.1]
gotrāpatyaghasre anutarṣasvīkaraṇasyātyāvaśyakatvam iti mārkaṇḍeyādiḥ | [KādSvīS, 1 23.1]
kāvyaghasreṣv atyāvaśyakatamam iti surathavaiśyau | [KādSvīS, 1 24.1]
vākyadvayasya śaktyupāsanāvatāṃ viniyogāt | [KādSvīS, 1 25.1]
taditareṣāṃ yathākālopadeśaḥ | [KādSvīS, 1 26.1]
dvitīyavarṇe sārvakālikam abhyanujñānam | [KādSvīS, 1 27.1]
yāgahetunā prathamavarṇasya yathāvācanikābhyanujñānam | [KādSvīS, 1 28.1]
khaṇḍamaṇḍalādhipatyādīnām indirāvatāṃ janānām api sīdhugrahaṇasya vilāsaḥ sārvakālikaḥ | [KādSvīS, 1 29.1]
svakīyapriyasāhacaryeṇa yuvatīnām abhyanujñānam | [KādSvīS, 1 30.1]
tatrāpy ananyajamakheṣv eva netaratra vidhānam | [KādSvīS, 1 31.1]
yoṣāyāḥ āsyapadmena prāśanaṃ bhāṣāyāḥ prabodhe avyabhicaritakāraṇam | [KādSvīS, 1 32.1]
śyāmāyā āsyasahasrapattrād anuprāśanam aparokṣānubhavena mūlaprakṛteḥ svarūpasyānudarśanam | [KādSvīS, 1 33.1]
