{KU, 1}
citraḥ ha vai gārgyāyaṇiḥ yakṣyamāṇaḥ āruṇim vavre | [KU, 1 615752_1]
sa ha putram śvetaketum prajighāya yājaya iti | [KU, 1 615753_1]
tam ha āsīnam papraccha gautamasya putra asti saṃvṛtam loke yasmin mā dhāsyasi anyatamaḥ vā adhvā tasya mā aloke dhāsyasi iti | [KU, 1 615754_1]
sa ha uvāca na aham etat veda hanta ācāryam pṛcchāni iti | [KU, 1 615757_1]
sa ha pitaram āsādya papraccha iti iti mā aprākṣīt katham pratibravāṇi iti | [KU, 1 615759_1]
sa ha uvāca aham api etat na veda sadasi eva vayam svādhyāyam adhītya harāmahe yat naḥ pare dadati ehi ubhau gamiṣyāvaḥ iti | [KU, 1 615760_1]
sa ha samidh pāṇiḥ citram gārgyāyaṇim praticakrama | [KU, 1 615763_1]
upāyāni iti tam ha uvāca | [KU, 1 615764_1]
brahma arghaḥ asi gautama yaḥ na mānam upāgāḥ ehi vi eva tvā jñapayiṣyāmi iti | [KU, 1 615766_1]
sa ha uvāca | [KU, 1 615767_1]
ye vai ke ca asmāt lokāt prayanti candramasam eva te sarve gacchanti | [KU, 1 615767_2]
teṣām prāṇaiḥ pūrva pakṣe āpyāyate | [KU, 1 615768_1]
tān apara pakṣeṇa prajanayati | [KU, 1 615769_1]
etat vai svargasya lokasya dvāram yat candramāḥ | [KU, 1 615770_1]
tam yaḥ pratyāha tam atisṛjate | [KU, 1 615771_1]
atha yaḥ enam na pratyāha tam iha vṛṣṭiḥ bhūtvā varṣati | [KU, 1 615772_1]
saḥ iha kīṭaḥ vā pataṅgaḥ vā matsyaḥ vā śakuniḥ vā siṃhaḥ vā varāhaḥ vā parasvān vā śārdūlaḥ vā puruṣaḥ vā anyaḥ vā teṣu teṣu sthāneṣu pratyājāyate yathākarma yathāvidyam | [KU, 1 615773_1]
tam āgatam pṛcchati kaḥ asi iti | [KU, 1 615774_1]
taṃ pratibrūyād vicakṣaṇād ṛtavo reta ābhṛtaṃ pañcadaśāt prasūtāt pitryāvatas tan mā puṃsi kartaryerayadhvaṃ puṃsā kartrā mātari māsiṣikta | [KU, 1 2.9]
sa upajāya upajāyamāno dvādaśena trayodaśopamāsaḥ | [KU, 1 2.10]
dvādaśatrayodaśena pitrā | [KU, 1 2.11]
saṃ tad vide 'haṃ prati tad vide 'haṃ tan ma ṛtavo 'mṛtyava ābharadhvam | [KU, 1 2.12]
tena satyena tena tapasa ṛturasmyārtavo 'smi ko 'smi tvam asmi | [KU, 1 2.13]
iti tam atisṛjate | [KU, 1 2.14]
sa etaṃ devayānaṃ panthānam āpadyāgnilokam āgacchati | [KU, 1 3.1]
sa vāyulokam | [KU, 1 3.2]
sa ādityalokam | [KU, 1 3.3]
sa varuṇalokam | [KU, 1 3.4]
sa indralokam | [KU, 1 3.5]
sa prajāpatilokam | [KU, 1 3.6]
sa brahmalokam | [KU, 1 3.7]
tasya ha vā etasya lokasyāro hradaḥ | [KU, 1 3.8]
muhūrtā yaṣṭihāḥ | [KU, 1 3.9]
vijarā nadī | [KU, 1 3.10]
ilyo vṛkṣaḥ | [KU, 1 3.11]
sālajyaṃ saṃsthānam | [KU, 1 3.12]
aparājitam āyatanam | [KU, 1 3.13]
indraprajāpatī dvāragopau | [KU, 1 3.14]
vibhu pramitam | [KU, 1 3.15]
vicakṣaṇāsandī | [KU, 1 3.16]
amitaujāḥ paryaṅkaḥ | [KU, 1 3.17]
priyā ca mānasī | [KU, 1 3.18]
pratirūpā ca cākṣuṣī | [KU, 1 3.19]
puṣpāṇyādāyāvayato vai ca jagāni | [KU, 1 3.20]
ambāścāmbāyavīścāpsarasaḥ | [KU, 1 3.21]
āmbayā nadyaḥ | [KU, 1 3.22]
sa āgacchaty āraṃ hradam | [KU, 1 4.1]
taṃ manasātyeti | [KU, 1 4.2]
tam ṛtvā saṃprativido majjanti | [KU, 1 4.3]
sa āgacchati muhūrtān yaṣṭihān | [KU, 1 4.4]
te 'smādapadravanti | [KU, 1 4.5]
sa āgacchati vijarāṃ nadīm | [KU, 1 4.6]
tāṃ manasaivātyeti | [KU, 1 4.7]
tat sukṛtaduṣkṛte dhunute | [KU, 1 4.8]
tasya priyā jñātayaḥ sukṛtam upayanti | [KU, 1 4.9]
apriyā duṣkṛtam | [KU, 1 4.10]
tad yathā rathena dhāvayan rathacakre paryavekṣetaivam ahorātre paryavekṣata evaṃ sukṛtaduṣkṛte sarvāṇi ca dvandvāni | [KU, 1 4.11]
sa eṣa visukṛto viduṣkṛto brahma vidvān brahmaivābhipraiti | [KU, 1 4.12]
tam itthaṃvid āgacchati | [KU, 1 4.13]
taṃ brahmāha abhidhāvata mama yaśasā | [KU, 1 4.14]
vijarāṃ vā ayaṃ nadīṃ prāpat | [KU, 1 4.15]
na vā ayaṃ jarayiṣyatīti | [KU, 1 4.16]
taṃ pañcaśatānyapsarasāṃ pratiyanti śataṃ mālyahastāḥ śatam āñjanahastāḥ śataṃ cūrṇahastāḥ śataṃ vāsohastāḥ śataṃ phalahastāḥ | [KU, 1 4.17]
taṃ brahmālaṅkāreṇālaṃkurvanti | [KU, 1 4.18]
sa brahmālaṅkāreṇālaṃkṛto vidvān brahmābhipraiti | [KU, 1 4.19]
sa āgacchatīlyaṃ vṛkṣam | [KU, 1 5.1]
taṃ brahmagandhaḥ praviśati | [KU, 1 5.2]
sa āgacchati sālajyaṃ saṃsthānam | [KU, 1 5.3]
taṃ brahmarasaḥ praviśati | [KU, 1 5.4]
sa āgacchatyaparājitam āyatanam | [KU, 1 5.5]
taṃ brahmatejaḥ praviśati | [KU, 1 5.6]
sa āgacchatīndraprajāpatī dvāragopau | [KU, 1 5.7]
tāvasmād apadravataḥ | [KU, 1 5.8]
sa āgacchati vibhu pramitam | [KU, 1 5.9]
taṃ brahmayaśaḥ praviśati | [KU, 1 5.10]
sā āgacchati vicakṣaṇām āsandīm | [KU, 1 5.11]
bṛhadrathantare sāmanī pūrvau pādau | [KU, 1 5.12]
śyaitanaudhase cāparau pādau | [KU, 1 5.13]
vairūpavairāje anūcye | [KU, 1 5.14]
śākvararaivate tiraścī | [KU, 1 5.15]
sā prajñā | [KU, 1 5.16]
prajñayā hi vipaśyati | [KU, 1 5.17]
saḥ āgacchati amitaujasam paryaṅkam | [KU, 1 615839_1]
sa prāṇaḥ | [KU, 1 615840_1]
tasya bhūtam ca bhaviṣyat ca pūrvau pādau śrīḥ ca irā ca aparau | [KU, 1 615841_1]
bhadra yajñāyajñīye śīrṣaṇye | [KU, 1 615843_1]
ṛcaḥ ca sāmāni ca prācīna ātānāni yajūṃṣi tiraścīnāni | [KU, 1 615844_1]
soma aṃśavaḥ upastaraṇam | [KU, 1 615846_1]
udgīthaḥ apaśrayaḥ | [KU, 1 615847_1]
śrīḥ upabarhaṇam | [KU, 1 615848_1]
tasmin brahmā āste | [KU, 1 615849_1]
tam itthaṃvid pādena eva agre ārohati | [KU, 1 615850_1]
tam brahmā āha kaḥ asi iti | [KU, 1 615851_1]
tam pratibrūyāt ṛtuḥ asmi ārtavaḥ asmi ākāśāt yoneḥ sambhūtaḥ retaḥ saṃvatsarasya tejaḥ bhūtasya bhūtasya ātmā bhūtasya bhūtasya tvam ātmā asi yaḥ tvam asi saḥ aham asmi iti | [KU, 1 615852_1]
tam āha kaḥ aham asmi iti | [KU, 1 615859_1]
satyam iti brūyāt | [KU, 1 615860_1]
kiṃ tad yat satyam iti | [KU, 1 6.9]
yad anyad devebhyaśca prāṇebhyaśca tat sat | [KU, 1 6.10]
atha yad devāśca prāṇāśca tat tyaṃ tad ekayā vācābhivyāhriyate sattyam iti | [KU, 1 6.11]
etāvad idaṃ sarvam | [KU, 1 6.12]
idaṃ sarvam asi | [KU, 1 6.13]
ityevainaṃ tad āha | [KU, 1 6.14]
tad etad ṛkślokenābhyuktam | [KU, 1 6.15]
yajūdaraḥ sāmaśirā asāvṛṅmūrtir avyayaḥ | [KU, 1 7.1]
sa brahmeti sa vijñeya ṛṣirbrahmamayo mahān | [KU, 1 7.2]
iti | [KU, 1 7.3]
tam āha | [KU, 1 7.4]
kena me pauṃsnāni nāmānyāpnoṣīti | [KU, 1 7.5]
prāṇeneti brūyāt | [KU, 1 7.6]
kena napuṃsakānīti | [KU, 1 7.7]
manaseti | [KU, 1 7.8]
kena strīnāmānīti | [KU, 1 7.9]
vāceti | [KU, 1 7.10]
kena gandhān iti | [KU, 1 7.11]
ghrāṇeneti | [KU, 1 7.12]
kena rūpāṇīti | [KU, 1 7.13]
cakṣuṣeti | [KU, 1 7.14]
kena śabdān iti | [KU, 1 7.15]
śrotreṇeti | [KU, 1 7.16]
kenānnarasān iti | [KU, 1 7.17]
jihvayeti | [KU, 1 7.18]
kena karmāṇīti | [KU, 1 7.19]
hastābhyām iti | [KU, 1 7.20]
kena sukhaduḥkhe iti | [KU, 1 7.21]
śarīreṇeti | [KU, 1 7.22]
kenānandaṃ ratiṃ prajātim ityupastheneti | [KU, 1 7.23]
kenetyā iti | [KU, 1 7.24]
pādābhyām iti | [KU, 1 7.25]
kena dhiyo vijñātavyaṃ kāmān iti | [KU, 1 7.26]
prajñayaiveti brūyāt | [KU, 1 7.27]
tam āha āpo vai khalu me lokam | [KU, 1 7.28]
ayaṃ te 'sāviti | [KU, 1 7.29]
sā yā brahmaṇo jitir yā vyaṣṭis tāṃ jitiṃ jayati tāṃ vyaṣṭiṃ vyaśnute ya evaṃ veda ya evaṃ veda | [KU, 1 7.30]
{KU, 2}
prāṇo brahmeti ha smāha kauṣītakiḥ | [KU, 2 1.1]
tasya ha vā etasya prāṇasya brahmaṇo mano dūtam | [KU, 2 1.2]
cakṣur goptṛ | [KU, 2 1.3]
śrotraṃ saṃśrāvayitṛ | [KU, 2 1.4]
vāk pariveṣṭrī | [KU, 2 1.5]
sa yo ha vā etasya prāṇasya brahmaṇo mano dūtam veda dūtavān bhavati | [KU, 2 1.6]
yaś cakṣur goptṛ goptṛmān bhavati | [KU, 2 1.7]
yaḥ śrotraṃ saṃśrāvayitṛ saṃśrāvayitṛmān bhavati | [KU, 2 1.8]
yo vācaṃ pariveṣṭrīm pariveṣṭrīmān bhavati | [KU, 2 1.9]
tasmai vā etasmai prāṇāya brahmaṇa etāḥ sarvā devatā ayācamānāya baliṃ haranti | [KU, 2 1.10]
evaṃ haivāsmai sarvāṇi bhūtāny ayācamānāyaiva baliṃ haranti ya evaṃ veda | [KU, 2 1.11]
tasyopaniṣan na yāced iti | [KU, 2 1.12]
tad yathā grāmaṃ bhikṣitvālabdhvopaviśen nāham ato dattam aśnīyām iti | [KU, 2 1.13]
ya evainaṃ purastāt pratyācakṣīraṃsta evainam upamantrayante dadāma ta iti | [KU, 2 1.14]
eṣa dharmo 'yācato bhavati | [KU, 2 1.15]
annadās tv evainam upamantrayante dadāma ta iti | [KU, 2 1.16]
