{RasPr zu GītGov, 1, 1.2}
kalyāṇaṃ kamalāpatirdiśatu me yaḥ kaustubhe rādhayā vīkṣya svaṃ pratibimbitaṃ pratiyuvatyeṣeti tarkākulam | [RasPr zu GītGov, 1, 1.2 1.1]
āśleṣonmukhayāpi mānaparayā manvānayā kaitavaṃ tiryagvakritakaṃdharaṃ valitayā sāsūyam ālokitaḥ | [RasPr zu GītGov, 1, 1.2 1.2]
so 'vyānmām aravindanābha udayad yannābhipadmālayā padmā padmavimīlamīlanavidhiprācīṇyavannetrayoḥ | [RasPr zu GītGov, 1, 1.2 2.1]
yogād ardhanimīlitāmbujavaśāt sambhogabhogetarāvasthādvaṃdvabhavānubhūtijanitakrīḍāsukhāny anvabhūt | [RasPr zu GītGov, 1, 1.2 2.2]
diśyānme 'rdhaśivātanuḥ sa bhagavānnityoditāṃ sampadaṃ śambhur viśvajayaśriyaḥ paravaśīkāraikasatkārmaṇam | [RasPr zu GītGov, 1, 1.2 3.1]
yatraikāṅganavīnavibhramarasād ekāṅgagupter anāsvādāt sambhavadadbhutaikaparamā jāgarti hemādrijā | [RasPr zu GītGov, 1, 1.2 3.2]
natvā mataṃgabharatapramukhān sugītasaṃgītaśastranipuṇāñjayadevavācām | [RasPr zu GītGov, 1, 1.2 4.1]
śrīkumbhakarṇanṛpatirvivṛtiṃ tanoti gānaṃ nidhāya sarasaṃ rasikapriyāhvām | [RasPr zu GītGov, 1, 1.2 4.2]
śrīvaijayāyenasagotravaryaḥ śrībappanāmā dvijapuṃgavo'bhūt | [RasPr zu GītGov, 1, 1.2 5.1]
haraprasādād apasādarājyaprājyopabhogāya nṛpo'bhavadyaḥ | [RasPr zu GītGov, 1, 1.2 5.2]
yadanvaye nirjitatarkavādipadaḥ padaṃ tatparamā vyabhāti | [RasPr zu GītGov, 1, 1.2 6.1]
śrīmedapāṭe guhilapradhāne yatrābhavanbhūpatayaḥ prasūtāḥ | [RasPr zu GītGov, 1, 1.2 6.2]
tatra kramād bhavyaparamparāḍhye hammīranāmā nṛpatirbabhūva | [RasPr zu GītGov, 1, 1.2 7.1]
candrādiratnaprakarakrameṇa ratnākare kalpataruryathāsīt | [RasPr zu GītGov, 1, 1.2 7.2]
dānāni saṃgatavanīpakamātrapātramāsādya yo dadiranantaguṇāni kāmam | [RasPr zu GītGov, 1, 1.2 8.1]
pañcānano viṣamadhāḍiṣu yaḥ prasiddhaścakre mṛdhānyakhilaśatrubhayāvahāni | [RasPr zu GītGov, 1, 1.2 8.2]
tasmādabhūttanayaḥ prabhūtanayaḥ parāyaḥ sadayaḥ śatāyuḥ | [RasPr zu GītGov, 1, 1.2 9.1]
śrīkṣetrasiṃhaḥ pratipakṣanārāsiṃhaḥ parāhaṃkṛtimattasiṃhaḥ | [RasPr zu GītGov, 1, 1.2 9.2]
tato'bhavallakṣa udatilakṣavipakṣayakṣakṣapakāradakṣaḥ | [RasPr zu GītGov, 1, 1.2 10.1]
gayāvimokṣāsthitadharmarakṣaḥ svakṣaḥ kṛtatryakṣasamastalakṣyaḥ | [RasPr zu GītGov, 1, 1.2 10.2]
tannandano nirjitapūrvarājacāritrasampāditamedinīkaḥ | [RasPr zu GītGov, 1, 1.2 11.1]
śrīmokalendraḥ praṇatārimaulimāṇikyabhābhāsitapādapadmaḥ | [RasPr zu GītGov, 1, 1.2 11.2]
śrīkumbhakarṇastadanu kṣitīndraḥ kṣitiṃ bibhartīndrasamānasāraḥ | [RasPr zu GītGov, 1, 1.2 12.1]
śeṣādikebhyo dharaṇe dharitryā bharasya viśrāṇitaviśramaḥ san | [RasPr zu GītGov, 1, 1.2 12.2]
sa śrīśabhaktipravaṇaḥ pravīṇaḥ saṃgītaśāstre'khilaśākhavettā | [RasPr zu GītGov, 1, 1.2 13.1]
śrīgītagovindasugītakasya navyākṛtiṃ vyākṛtimātanoti | [RasPr zu GītGov, 1, 1.2 13.2]
jitvā tu pṛthivīṃ kṛtvā tatpatīnkaradāyinaḥ | [RasPr zu GītGov, 1, 1.2 14.1]
rādhāmādhavasārasya rasiko ramate'dhunā | [RasPr zu GītGov, 1, 1.2 14.2]
pratyajñāyi prabandho yo jayadevena dhīmatā | [RasPr zu GītGov, 1, 1.2 15.1]
na tasya vidyate lakṣma sarvāṅgairupalakṣitam | [RasPr zu GītGov, 1, 1.2 15.2]
ataḥ svarādibhiḥ ṣaḍbhiraṅgaiḥ saṃyojya tathyatām | [RasPr zu GītGov, 1, 1.2 16.1]
nītvā gītvā tadā hitvā kuṭīkāsu pravartyate | [RasPr zu GītGov, 1, 1.2 16.2]
śṛṅgāre saprapañce rasa iha ruciraucityayuktau prakṛṣṭe 'laṃkāre nāyikāyā guṇagaṇagaṇane varṇane nāyakasya | [RasPr zu GītGov, 1, 1.2 17.1]
gītau prītau ca vṛttau layamanu rasikāḥ kautukaṃ cet tademā doṣairmuktā guṇāḍhyāḥ śṛṇuta narapateḥ kumbhakarṇasya vācaḥ | [RasPr zu GītGov, 1, 1.2 17.2]
sa kiṃ bandhaḥ ślāghyo vrajati śithilībhāvamasakṛdvicāreṇākṣipto nanu bhavati ṭīkāpi kimu sā | [RasPr zu GītGov, 1, 1.2 18.1]
