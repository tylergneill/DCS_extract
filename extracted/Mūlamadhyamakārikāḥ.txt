{MMadhKār, 1}
kvacinmahāmate buddhakṣetre'nimiṣaprekṣayā dharmo deśyate kvacidiṅgitaiḥ kvacidbhūvikṣepeṇa kvacin netrasaṃcāreṇa kvacidāsyena kvacidvijṛmbhitena kvacidutkāsanaśabdena na svato nāpi parato na dvābhyāṃ nāpyahetutaḥ | [MMadhKār, 1 1.1]
utpannā jātu vidyante bhāvāḥ kvacana kecana | [MMadhKār, 1 1.2]
catvāraḥ pratyayā hetur ārambaṇam anantaram | [MMadhKār, 1 2.1]
tathaivādhipateyaṃ ca pratyayo nāsti pañcamaḥ | [MMadhKār, 1 2.2]
na hi svabhāvo bhāvānāṃ pratyayādiṣu vidyate | [MMadhKār, 1 3.1]
avidyamāne svabhāve parabhāvo na vidyate | [MMadhKār, 1 3.2]
kriyā na pratyayavatī nāpratyayavatī kriyā | [MMadhKār, 1 4.1]
pratyayā nākriyāvantaḥ kriyāvantaśca santyuta | [MMadhKār, 1 4.2]
utpadyate pratītyemān itīme pratyayāḥ kila | [MMadhKār, 1 5.1]
yāvannotpadyata ime tāvannāpratyayāḥ katham | [MMadhKār, 1 5.2]
naivāsato naiva sataḥ pratyayo 'rthasya yujyate | [MMadhKār, 1 6.1]
asataḥ pratyayaḥ kasya sataśca pratyayena kim | [MMadhKār, 1 6.2]
na san nāsan na sadasan dharmo nirvartate yadā | [MMadhKār, 1 7.1]
kathaṃ nirvartako hetur evaṃ sati hi yujyate | [MMadhKār, 1 7.2]
anārambaṇa evāyaṃ san dharma upadiśyate | [MMadhKār, 1 8.1]
athānārambaṇe dharme kuta ārambaṇaṃ punaḥ | [MMadhKār, 1 8.2]
anutpanneṣu dharmeṣu nirodho nopapadyate | [MMadhKār, 1 9.1]
nānantaram ato yuktaṃ niruddhe pratyayaśca kaḥ | [MMadhKār, 1 9.2]
bhāvānāṃ niḥsvabhāvānāṃ na sattā vidyate yataḥ | [MMadhKār, 1 10.1]
satīdam asmin bhavatītyetannaivopapadyate | [MMadhKār, 1 10.2]
na ca vyastasamasteṣu pratyayeṣvasti tat phalam | [MMadhKār, 1 11.1]
pratyayebhyaḥ kathaṃ tacca bhavenna pratyayeṣu yat | [MMadhKār, 1 11.2]
athāsad api tat tebhyaḥ pratyayebhyaḥ pravartate | [MMadhKār, 1 12.1]
apratyayebhyo 'pi kasmānnābhipravartate phalam | [MMadhKār, 1 12.2]
phalaṃ ca pratyayamayaṃ pratyayāścāsvayaṃmayāḥ | [MMadhKār, 1 13.1]
phalamasvamayebhyo yattatpratyayamayaṃ katham | [MMadhKār, 1 13.2]
tasmānna pratyayamayaṃ nāpratyayamayaṃ phalam | [MMadhKār, 1 14.1]
saṃvidyate phalābhāvāt pratyayāpratyayāḥ kutaḥ | [MMadhKār, 1 14.2]
{MMadhKār, 2}
gataṃ na gamyate tāvad agataṃ naiva gamyate | [MMadhKār, 2 1.1]
gatāgatavinirmuktaṃ gamyamānaṃ na gamyate | [MMadhKār, 2 1.2]
ceṣṭā yatra gatistatra gamyamāne ca sā yataḥ | [MMadhKār, 2 2.1]
na gate nāgate ceṣṭā gamyamāne gatistataḥ | [MMadhKār, 2 2.2]
gamyamānasya gamanaṃ kathaṃ nāmopapatsyate | [MMadhKār, 2 3.1]
gamyamānaṃ vigamanaṃ yadā naivopapadyate | [MMadhKār, 2 3.2]
gamyamānasya gamanaṃ yasya tasya prasajyate | [MMadhKār, 2 4.1]
ṛte gater gamyamānaṃ gamyamānaṃ hi gamyate | [MMadhKār, 2 4.2]
gamyamānasya gamane prasaktaṃ gamanadvayam | [MMadhKār, 2 5.1]
yena tad gamyamānaṃ ca yaccātra gamanaṃ punaḥ | [MMadhKār, 2 5.2]
dvau gantārau prasajyete prasakte gamanadvaye | [MMadhKār, 2 6.1]
gantāraṃ hi tiraskṛtya gamanaṃ nopapadyate | [MMadhKār, 2 6.2]
gantāraṃ cet tiraskṛtya gamanaṃ nopapadyate | [MMadhKār, 2 7.1]
gamane 'sati gantātha kuta eva bhaviṣyati | [MMadhKār, 2 7.2]
gantā na gacchati tāvad agantā naiva gacchati | [MMadhKār, 2 8.1]
anyo gantur agantuśca kastṛtīyo 'tha gacchati | [MMadhKār, 2 8.2]
gantā tāvad gacchatīti katham evopapatsyate | [MMadhKār, 2 9.1]
gamanena vinā gantā yadā naivopapadyate | [MMadhKār, 2 9.2]
pakṣo gantā gacchatīti yasya tasya prasajyate | [MMadhKār, 2 10.1]
gamanena vinā gantā gantur gamanam icchataḥ | [MMadhKār, 2 10.2]
gamane dve prasajyete gantā yadyuta gacchati | [MMadhKār, 2 11.1]
ganteti cājyate yena gantā san yacca gacchati | [MMadhKār, 2 11.2]
gate nārabhyate gantuṃ gantuṃ nārabhyate 'gate | [MMadhKār, 2 12.1]
nārabhyate gamyamāne gantum ārabhyate kuha | [MMadhKār, 2 12.2]
na pūrvaṃ gamanārambhād gamyamānaṃ na vā gatam | [MMadhKār, 2 13.1]
yatrārabhyeta gamanam agate gamanaṃ kutaḥ | [MMadhKār, 2 13.2]
gataṃ kiṃ gamyamānaṃ kim agataṃ kiṃ vikalpyate | [MMadhKār, 2 14.1]
adṛśyamāna ārambhe gamanasyaiva sarvathā | [MMadhKār, 2 14.2]
gantā na tiṣṭhati tāvad agantā naiva tiṣṭhati | [MMadhKār, 2 15.1]
anyo gantur agantuśca kastṛtīyo 'tha tiṣṭhati | [MMadhKār, 2 15.2]
gantā tāvat tiṣṭhatīti katham evopapatsyate | [MMadhKār, 2 16.1]
gamanena vinā gantā yadā naivopapadyate | [MMadhKār, 2 16.2]
na tiṣṭhati gamyamānānna gatānnāgatād api | [MMadhKār, 2 17.1]
gamanaṃ saṃpravṛttiśca nivṛttiśca gateḥ samā | [MMadhKār, 2 17.2]
yad eva gamanaṃ gantā sa eveti na yujyate | [MMadhKār, 2 18.1]
anya eva punar gantā gater iti na yujyate | [MMadhKār, 2 18.2]
yad eva gamanaṃ gantā sa eva hi bhaved yadi | [MMadhKār, 2 19.1]
ekībhāvaḥ prasajyeta kartuḥ karmaṇa eva ca | [MMadhKār, 2 19.2]
anya eva punar gantā gater yadi vikalpyate | [MMadhKār, 2 20.1]
gamanaṃ syād ṛte gantur gantā syād gamanād ṛte | [MMadhKār, 2 20.2]
ekībhāvena vā siddhir nānābhāvena vā yayoḥ | [MMadhKār, 2 21.1]
na vidyate tayoḥ siddhiḥ kathaṃ nu khalu vidyate | [MMadhKār, 2 21.2]
gatyā yayājyate gantā gatiṃ tāṃ sa na gacchati | [MMadhKār, 2 22.1]
yasmānna gatipūrvo 'sti kaścid kiṃciddhi gacchati | [MMadhKār, 2 22.2]
gatyā yayājyate gantā tato 'nyāṃ sa na gacchati | [MMadhKār, 2 23.1]
gatī dve nopapadyete yasmād eke tu gantari | [MMadhKār, 2 23.2]
sadbhūto gamanaṃ gantā triprakāraṃ na gacchati | [MMadhKār, 2 24.1]
nāsadbhūto 'pi gamanaṃ triprakāraṃ sa gacchati | [MMadhKār, 2 24.2]
gamanaṃ sadasadbhūtaḥ triprakāraṃ na gacchati | [MMadhKār, 2 25.1]
tasmād gatiśca gantā ca gantavyaṃ ca na vidyate | [MMadhKār, 2 25.2]
{MMadhKār, 3}
darśanaṃ śravaṇaṃ ghrāṇaṃ rasanaṃ sparśanaṃ manaḥ | [MMadhKār, 3 1.1]
indriyāṇi ṣaḍ eteṣāṃ draṣṭavyādīni gocaraḥ | [MMadhKār, 3 1.2]
svam ātmānaṃ darśanaṃ hi tat tam eva na paśyati | [MMadhKār, 3 2.1]
na paśyati yad ātmānaṃ kathaṃ drakṣyati tat parān | [MMadhKār, 3 2.2]
na paryāpto 'gnidṛṣṭānto darśanasya prasiddhaye | [MMadhKār, 3 3.1]
sadarśanaḥ sa pratyukto gamyamānagatāgataiḥ | [MMadhKār, 3 3.2]
nāpaśyamānaṃ bhavati yadā kiṃcana darśanam | [MMadhKār, 3 4.1]
darśanaṃ paśyatītyevaṃ katham etat tu yujyate | [MMadhKār, 3 4.2]
paśyati darśanaṃ naiva naiva paśyatyadarśanam | [MMadhKār, 3 5.1]
vyākhyāto darśanenaiva draṣṭā cāpyavagamyatām | [MMadhKār, 3 5.2]
draṣṭā nāsty atiraskṛtya tiraskṛtya ca darśanam | [MMadhKār, 3 6.1]
draṣṭavyaṃ darśanaṃ caiva draṣṭaryasati te kutaḥ | [MMadhKār, 3 6.2]
draṣṭavyadarśanābhāvād vijñānādicatuṣṭayam | [MMadhKār, 3 7.1]
nāstītyupādānādīni bhaviṣyanti punaḥ katham | [MMadhKār, 3 7.2]
vyākhyātaṃ śravaṇaṃ ghrāṇaṃ rasanaṃ sparśanaṃ manaḥ | [MMadhKār, 3 8.1]
darśanenaiva jānīyācchrotṛśrotavyakādi ca | [MMadhKār, 3 8.2]
{MMadhKār, 4}
rūpakāraṇanirmuktaṃ na rūpam upalabhyate | [MMadhKār, 4 1.1]
rūpeṇāpi na nirmuktaṃ dṛśyate rūpakāraṇam | [MMadhKār, 4 1.2]
rūpakāraṇanirmukte rūpe rūpaṃ prasajyate | [MMadhKār, 4 2.1]
āhetukaṃ na cāstyarthaḥ kaścid āhetukaḥ kvacit | [MMadhKār, 4 2.2]
rūpeṇa tu vinirmuktaṃ yadi syād rūpakāraṇam | [MMadhKār, 4 3.1]
akāryakaṃ kāraṇaṃ syān nāstyakāryaṃ ca kāraṇam | [MMadhKār, 4 3.2]
rūpe satyeva rūpasya kāraṇaṃ nopapadyate | [MMadhKār, 4 4.1]
rūpe 'satyeva rūpasya kāraṇaṃ nopapadyate | [MMadhKār, 4 4.2]
niṣkāraṇaṃ punā rūpaṃ naiva naivopapadyate | [MMadhKār, 4 5.1]
tasmād rūpagatān kāṃścin na vikalpān vikalpayet | [MMadhKār, 4 5.2]
na kāraṇasya sadṛśaṃ kāryam ityupapadyate | [MMadhKār, 4 6.1]
na kāraṇasyāsadṛśaṃ kāryam ityupapadyate | [MMadhKār, 4 6.2]
vedanācittasaṃjñānāṃ saṃskārāṇāṃ ca sarvaśaḥ | [MMadhKār, 4 7.1]
sarveṣām eva bhāvānāṃ rūpeṇaiva samaḥ kramaḥ | [MMadhKār, 4 7.2]
vigrahe yaḥ parīhāraṃ kṛte śūnyatayā vadet | [MMadhKār, 4 8.1]
sarvaṃ tasyāparihṛtaṃ samaṃ sādhyena jāyate | [MMadhKār, 4 8.2]
vyākhyāne ya upālambhaṃ kṛte śūnyatayā vadet | [MMadhKār, 4 9.1]
sarvaṃ tasyānupālabdhaṃ samaṃ sādhyena jāyate | [MMadhKār, 4 9.2]
{MMadhKār, 5}
nākāśaṃ vidyate kiṃcit pūrvam ākāśalakṣaṇāt | [MMadhKār, 5 1.1]
alakṣaṇaṃ prasajyeta syāt pūrvaṃ yadi lakṣaṇāt | [MMadhKār, 5 1.2]
alakṣaṇo na kaścic ca bhāvaḥ saṃvidyate kvacit | [MMadhKār, 5 2.1]
asatyalakṣaṇe bhāve kramatāṃ kuha lakṣaṇam | [MMadhKār, 5 2.2]
nālakṣaṇe lakṣaṇasya pravṛttir na salakṣaṇe | [MMadhKār, 5 3.1]
salakṣaṇālakṣaṇābhyāṃ nāpyanyatra pravartate | [MMadhKār, 5 3.2]
lakṣaṇāsaṃpravṛttau ca na lakṣyam upapadyate | [MMadhKār, 5 4.1]
lakṣyasyānupapattau ca lakṣaṇasyāpyasaṃbhavaḥ | [MMadhKār, 5 4.2]
tasmānna vidyate lakṣyaṃ lakṣaṇaṃ naiva vidyate | [MMadhKār, 5 5.1]
lakṣyalakṣaṇanirmukto naiva bhāvo 'pi vidyate | [MMadhKār, 5 5.2]
avidyamāne bhāve ca kasyābhāvo bhaviṣyati | [MMadhKār, 5 6.1]
bhāvābhāvavidharmā ca bhāvābhāvāvavaiti kaḥ | [MMadhKār, 5 6.2]
tasmānna bhāvo nābhāvo na lakṣyaṃ nāpi lakṣaṇam | [MMadhKār, 5 7.1]
ākāśam ākāśasamā dhātavaḥ pañca ye 'pare | [MMadhKār, 5 7.2]
astitvaṃ ye tu paśyanti nāstitvaṃ cālpabuddhayaḥ | [MMadhKār, 5 8.1]
bhāvānāṃ te na paśyanti draṣṭavyopaśamaṃ śivam | [MMadhKār, 5 8.2]
{MMadhKār, 6}
rāgād yadi bhavet pūrvaṃ rakto rāgatiraskṛtaḥ | [MMadhKār, 6 1.1]
taṃ pratītya bhaved rāgo rakte rāgo bhavet sati | [MMadhKār, 6 1.2]
rakte 'sati punā rāgaḥ kuta eva bhaviṣyati | [MMadhKār, 6 2.1]
sati vāsati vā rāge rakte 'pyeṣa samaḥ kramaḥ | [MMadhKār, 6 2.2]
sahaiva punar udbhūtir na yuktā rāgaraktayoḥ | [MMadhKār, 6 3.1]
bhavetāṃ rāgaraktau hi nirapekṣau parasparam | [MMadhKār, 6 3.2]
naikatve sahabhāvo 'sti na tenaiva hi tat saha | [MMadhKār, 6 4.1]
pṛthaktve sahabhāvo 'tha kuta eva bhaviṣyati | [MMadhKār, 6 4.2]
ekatve sahabhāvaścet syāt sahāyaṃ vināpi saḥ | [MMadhKār, 6 5.1]
pṛthaktve sahabhāvaścet syāt sahāyaṃ vināpi saḥ | [MMadhKār, 6 5.2]
pṛthaktve sahabhāvaśca yadi kiṃ rāgaraktayoḥ | [MMadhKār, 6 6.1]
siddhaḥ pṛthakpṛthagbhāvaḥ sahabhāvo yatastayoḥ | [MMadhKār, 6 6.2]
siddhaḥ pṛthakpṛthagbhāvo yadi vā rāgaraktayoḥ | [MMadhKār, 6 7.1]
sahabhāvaṃ kimartham tu parikalpayase tayoḥ | [MMadhKār, 6 7.2]
pṛthaṅna sidhyatītyevaṃ sahabhāvaṃ vikāṅkṣasi | [MMadhKār, 6 8.1]
sahabhāvaprasiddhyarthaṃ pṛthaktvaṃ bhūya icchasi | [MMadhKār, 6 8.2]
pṛthagbhāvāprasiddheśca sahabhāvo na sidhyati | [MMadhKār, 6 9.1]
katamasmin pṛthagbhāve sahabhāvaṃ satīcchasi | [MMadhKār, 6 9.2]
evaṃ raktena rāgasya siddhir na saha nāsaha | [MMadhKār, 6 10.1]
rāgavat sarvadharmāṇāṃ siddhir na saha nāsaha | [MMadhKār, 6 10.2]
{MMadhKār, 7}
yadi saṃskṛta utpādastatra yuktā trilakṣaṇī | [MMadhKār, 7 1.1]
athāsaṃskṛta utpādaḥ kathaṃ saṃskṛtalakṣaṇam | [MMadhKār, 7 1.2]
utpādādyāstrayo vyastā nālaṃ lakṣaṇakarmaṇi | [MMadhKār, 7 2.1]
saṃskṛtasya samastāḥ syur ekatra katham ekadā | [MMadhKār, 7 2.2]
utpādasthitibhaṅgānām anyat saṃskṛtalakṣaṇam | [MMadhKār, 7 3.1]
asti ced anavasthaivaṃ nāsti cet te na saṃskṛtāḥ | [MMadhKār, 7 3.2]
utpādotpāda utpādo mūlotpādasya kevalam | [MMadhKār, 7 4.1]
utpādotpādam utpādo maulo janayate punaḥ | [MMadhKār, 7 4.2]
utpādotpāda utpādo mūlotpādasya te yadi | [MMadhKār, 7 5.1]
maulenājanitastaṃ te sa kathaṃ janayiṣyati | [MMadhKār, 7 5.2]
sa te maulena janito maulaṃ janayate yadi | [MMadhKār, 7 6.1]
maulaḥ sa tenājanitastam utpādayate katham | [MMadhKār, 7 6.2]
ayam utpādyamānaste kāmam utpādayed imam | [MMadhKār, 7 7.1]
yadīmam utpādayitum ajātaḥ śaknuyād ayam | [MMadhKār, 7 7.2]
pradīpaḥ svaparātmānau saṃprakāśayate yathā | [MMadhKār, 7 8.1]
utpādaḥ svaparātmānāvubhāvutpādayet tathā | [MMadhKār, 7 8.2]
pradīpe nāndhakāro 'sti yatra cāsau pratiṣṭhitaḥ | [MMadhKār, 7 9.1]
kiṃ prakāśayate dīpaḥ prakāśo hi tamovadhaḥ | [MMadhKār, 7 9.2]
katham utpadyamānena pradīpena tamo hatam | [MMadhKār, 7 10.1]
notpadyamāno hi tamaḥ pradīpaḥ prāpnute yadā | [MMadhKār, 7 10.2]
aprāpyaiva pradīpena yadi vā nihataṃ tamaḥ | [MMadhKār, 7 11.1]
ihasthaḥ sarvalokasthaṃ sa tamo nihaniṣyati | [MMadhKār, 7 11.2]
pradīpaḥ svaparātmānau saṃprakāśayate yadi | [MMadhKār, 7 12.1]
tamo 'pi svaparātmānau chādayiṣyatyasaṃśayam | [MMadhKār, 7 12.2]
anutpanno 'yam utpādaḥ svātmānaṃ janayet katham | [MMadhKār, 7 13.1]
athotpanno janayate jāte kiṃ janyate punaḥ | [MMadhKār, 7 13.2]
notpadyamānaṃ notpannaṃ nānutpannaṃ kathaṃcana | [MMadhKār, 7 14.1]
utpadyate tad ākhyātaṃ gamyamānagatāgataiḥ | [MMadhKār, 7 14.2]
utpadyamānam utpattāvidaṃ na kramate yadā | [MMadhKār, 7 15.1]
katham utpadyamānaṃ tu pratītyotpattim ucyate | [MMadhKār, 7 15.2]
pratītya yad yad bhavati tat tacchāntaṃ svabhāvataḥ | [MMadhKār, 7 16.1]
tasmād utpadyamānaṃ ca śāntam utpattir eva ca | [MMadhKār, 7 16.2]
yadi kaścid anutpanno bhāvaḥ saṃvidyate kvacit | [MMadhKār, 7 17.1]
utpadyeta sa kiṃ tasmin bhāva utpadyate 'sati | [MMadhKār, 7 17.2]
utpadyamānam utpādo yadi cotpādayatyayam | [MMadhKār, 7 18.1]
utpādayet tam utpādam utpādaḥ katamaḥ punaḥ | [MMadhKār, 7 18.2]
anya utpādayatyenaṃ yadyutpādo 'navasthitiḥ | [MMadhKār, 7 19.1]
athānutpāda utpannaḥ sarvam utpadyatāṃ tathā | [MMadhKār, 7 19.2]
sataśca tāvad utpattir asataśca na yujyate | [MMadhKār, 7 20.1]
na sataścāsataśceti pūrvam evopapāditam | [MMadhKār, 7 20.2]
nirudhyamānasyotpattir na bhāvasyopapadyate | [MMadhKār, 7 21.1]
yaścānirudhyamānastu sa bhāvo nopapadyate | [MMadhKār, 7 21.2]
nāsthitastiṣṭhate bhāvaḥ sthito bhāvo na tiṣṭhati | [MMadhKār, 7 22.1]
na tiṣṭhate tiṣṭhamānaḥ ko 'nutpannaśca tiṣṭhati | [MMadhKār, 7 22.2]
sthitir nirudhyamānasya na bhāvasyopapadyate | [MMadhKār, 7 23.1]
yaścānirudhyamānastu sa bhāvo nopapadyate | [MMadhKār, 7 23.2]
jarāmaraṇadharmeṣu sarvabhāveṣu sarvadā | [MMadhKār, 7 24.1]
tiṣṭhanti katame bhāvā ye jarāmaraṇaṃ vinā | [MMadhKār, 7 24.2]
sthityānyayā sthiteḥ sthānaṃ tayaiva ca na yujyate | [MMadhKār, 7 25.1]
utpādasya yathotpādo nātmanā na parātmanā | [MMadhKār, 7 25.2]
nirudhyate nāniruddhaṃ na niruddhaṃ nirudhyate | [MMadhKār, 7 26.1]
tathā nirudhyamānaṃ ca kim ajātaṃ nirudhyate | [MMadhKār, 7 26.2]
sthitasya tāvad bhāvasya nirodho nopapadyate | [MMadhKār, 7 27.1]
nāsthitasyāpi bhāvasya nirodha upapadyate | [MMadhKār, 7 27.2]
tayaivāvasthayāvasthā na hi saiva nirudhyate | [MMadhKār, 7 28.1]
anyayāvasthayāvasthā na cānyaiva nirudhyate | [MMadhKār, 7 28.2]
yadaiva sarvadharmāṇām utpādo nopapadyate | [MMadhKār, 7 29.1]
tadaivaṃ sarvadharmāṇāṃ nirodho nopapadyate | [MMadhKār, 7 29.2]
sataśca tāvad bhāvasya nirodho nopapadyate | [MMadhKār, 7 30.1]
ekatve na hi bhāvaśca nābhāvaścopapadyate | [MMadhKār, 7 30.2]
asato 'pi na bhāvasya nirodha upapadyate | [MMadhKār, 7 31.1]
na dvitīyasya śirasaśchedanaṃ vidyate yathā | [MMadhKār, 7 31.2]
na svātmanā nirodho 'sti nirodho na parātmanā | [MMadhKār, 7 32.1]
utpādasya yathotpādo nātmanā na parātmanā | [MMadhKār, 7 32.2]
utpādasthitibhaṅgānām asiddher nāsti saṃskṛtam | [MMadhKār, 7 33.1]
saṃskṛtasyāprasiddhau ca kathaṃ setsyatyasaṃskṛtam | [MMadhKār, 7 33.2]
yathā māyā yathā svapno gandharvanagaraṃ yathā | [MMadhKār, 7 34.1]
tathotpādastathā sthānaṃ tathā bhaṅga udāhṛtam | [MMadhKār, 7 34.2]
{MMadhKār, 8}
sadbhūtaḥ kārakaḥ karma sadbhūtaṃ na karotyayam | [MMadhKār, 8 1.1]
kārako nāpyasadbhūtaḥ karmāsadbhūtam īhate | [MMadhKār, 8 1.2]
sadbhūtasya kriyā nāsti karma ca syād akartṛkam | [MMadhKār, 8 2.1]
sadbhūtasya kriyā nāsti kartā ca syād akarmakaḥ | [MMadhKār, 8 2.2]
karoti yadyasadbhūto 'sadbhūtaṃ karma kārakaḥ | [MMadhKār, 8 3.1]
ahetukaṃ bhavet karma kartā cāhetuko bhavet | [MMadhKār, 8 3.2]
hetāvasati kāryaṃ ca kāraṇaṃ ca na vidyate | [MMadhKār, 8 4.1]
tadabhāve kriyā kartā kāraṇaṃ ca na vidyate | [MMadhKār, 8 4.2]
dharmādharmau na vidyete kriyādīnām asaṃbhave | [MMadhKār, 8 5.1]
dharme cāsatyadharme ca phalaṃ tajjaṃ na vidyate | [MMadhKār, 8 5.2]
phale 'sati na mokṣāya na svargāyopapadyate | [MMadhKār, 8 6.1]
mārgaḥ sarvakriyāṇāṃ ca nairarthakyaṃ prasajyate | [MMadhKār, 8 6.2]
kārakaḥ sadasadbhūtaḥ sadasat kurute na tat | [MMadhKār, 8 7.1]
parasparaviruddhaṃ hi saccāsaccaikataḥ kutaḥ | [MMadhKār, 8 7.2]
satā ca kriyate nāsan nāsatā kriyate ca sat | [MMadhKār, 8 8.1]
kartrā sarve prasajyante doṣāstatra ta eva hi | [MMadhKār, 8 8.2]
nāsadbhūtaṃ na sadbhūtaḥ sadasadbhūtam eva vā | [MMadhKār, 8 9.1]
karoti kārakaḥ karma pūrvoktair eva hetubhiḥ | [MMadhKār, 8 9.2]
nāsadbhūto 'pi sadbhūtaṃ sadasadbhūtam eva vā | [MMadhKār, 8 10.1]
karoti kārakaḥ karma pūrvoktair eva hetubhiḥ | [MMadhKār, 8 10.2]
karoti sadasadbhūto na sannāsacca kārakaḥ | [MMadhKār, 8 11.1]
karma tat tu vijānīyāt pūrvoktair eva hetubhiḥ | [MMadhKār, 8 11.2]
pratītya kārakaḥ karma taṃ pratītya ca kārakam | [MMadhKār, 8 12.1]
karma pravartate nānyat paśyāmaḥ siddhikāraṇam | [MMadhKār, 8 12.2]
evaṃ vidyād upādānaṃ vyutsargād iti karmaṇaḥ | [MMadhKār, 8 13.1]
kartuśca karmakartṛbhyāṃ śeṣān bhāvān vibhāvayet | [MMadhKār, 8 13.2]
{MMadhKār, 9}
darśanaśravaṇādīni vedanādīni cāpyatha | [MMadhKār, 9 1.1]
bhavanti yasya prāg ebhyaḥ so 'stītyeke vadantyuta | [MMadhKār, 9 1.2]
kathaṃ hyavidyamānasya darśanādi bhaviṣyati | [MMadhKār, 9 2.1]
bhāvasya tasmāt prāg ebhyaḥ so 'sti bhāvo vyavasthitaḥ | [MMadhKār, 9 2.2]
darśanaśravaṇādibhyo vedanādibhya eva ca | [MMadhKār, 9 3.1]
yaḥ prāg vyavasthito bhāvaḥ kena prajñapyate 'tha saḥ | [MMadhKār, 9 3.2]
vināpi darśanādīni yadi cāsau vyavasthitaḥ | [MMadhKār, 9 4.1]
amūnyapi bhaviṣyanti vinā tena na saṃśayaḥ | [MMadhKār, 9 4.2]
ajyate kenacit kaścit kiṃcit kenacid ajyate | [MMadhKār, 9 5.1]
kutaḥ kiṃcid vinā kaścit kiṃcit kiṃcid vinā kutaḥ | [MMadhKār, 9 5.2]
sarvebhyo darśanādibhyaḥ kaścit pūrvo na vidyate | [MMadhKār, 9 6.1]
ajyate darśanādīnām anyena punar anyadā | [MMadhKār, 9 6.2]
sarvebhyo darśanādibhyo yadi pūrvo na vidyate | [MMadhKār, 9 7.1]
ekaikasmāt kathaṃ pūrvo darśanādeḥ sa vidyate | [MMadhKār, 9 7.2]
draṣṭā sa eva sa śrotā sa eva yadi vedakaḥ | [MMadhKār, 9 8.1]
ekaikasmād bhavet pūrvam evaṃ caitanna yujyate | [MMadhKār, 9 8.2]
draṣṭānya eva śrotānyo vedako 'nyaḥ punar yadi | [MMadhKār, 9 9.1]
sati syād draṣṭari śrotā bahutvaṃ cātmanāṃ bhavet | [MMadhKār, 9 9.2]
darśanaśravaṇādīni vedanādīni cāpyatha | [MMadhKār, 9 10.1]
bhavanti yebhyasteṣveṣa bhūteṣvapi na vidyate | [MMadhKār, 9 10.2]
darśanaśravaṇādīni vedanādīni cāpyatha | [MMadhKār, 9 11.1]
na vidyate ced yasya sa na vidyanta imānyapi | [MMadhKār, 9 11.2]
prāk ca yo darśanādibhyaḥ sāṃprataṃ cordhvam eva ca | [MMadhKār, 9 12.1]
na vidyate 'sti nāstīti nivṛttāstatra kalpanāḥ | [MMadhKār, 9 12.2]
{MMadhKār, 10}
yad indhanaṃ sa ced agnir ekatvaṃ kartṛkarmaṇoḥ | [MMadhKār, 10 1.1]
anyaśced indhanād agnir indhanād apyṛte bhavet | [MMadhKār, 10 1.2]
nityapradīpta eva syād apradīpanahetukaḥ | [MMadhKār, 10 2.1]
punarārambhavaiyarthyam evaṃ cākarmakaḥ sati | [MMadhKār, 10 2.2]
paratra nirapekṣatvād apradīpanahetukaḥ | [MMadhKār, 10 3.1]
punarārambhavaiyarthyaṃ nityadīptaḥ prasajyate | [MMadhKār, 10 3.2]
tatraitat syād idhyamānam indhanaṃ bhavatīti cet | [MMadhKār, 10 4.1]
kenedhyatām indhanaṃ tat tāvanmātram idaṃ yadā | [MMadhKār, 10 4.2]
anyo na prāpsyate 'prāpto na dhakṣyatyadahan punaḥ | [MMadhKār, 10 5.1]
na nirvāsyatyanirvāṇaḥ sthāsyate vā svaliṅgavān | [MMadhKār, 10 5.2]
anya evendhanād agnir indhanaṃ prāpnuyād yadi | [MMadhKār, 10 6.1]
strī samprāpnoti puruṣaṃ puruṣaśca striyaṃ yathā | [MMadhKār, 10 6.2]
anya evendhanād agnir indhanaṃ kāmam āpnuyāt | [MMadhKār, 10 7.1]
agnīndhane yadi syātām anyonyena tiraskṛte | [MMadhKār, 10 7.2]
yadīndhanam apekṣyāgnir apekṣyāgniṃ yadīndhanam | [MMadhKār, 10 8.1]
katarat pūrvaniṣpannaṃ yad apekṣyāgnir indhanam | [MMadhKār, 10 8.2]
yadīndhanam apekṣyāgnir agneḥ siddhasya sādhanam | [MMadhKār, 10 9.1]
evaṃ satīndhanaṃ cāpi bhaviṣyati niragnikam | [MMadhKār, 10 9.2]
yo 'pekṣya sidhyate bhāvastam evāpekṣya sidhyati | [MMadhKār, 10 10.1]
yadi yo 'pekṣitavyaḥ sa sidhyatāṃ kam apekṣya kaḥ | [MMadhKār, 10 10.2]
yo 'pekṣya sidhyate bhāvaḥ so 'siddho 'pekṣate katham | [MMadhKār, 10 11.1]
athāpyapekṣate siddhastvapekṣāsya na yujyate | [MMadhKār, 10 11.2]
apekṣyendhanam agnir na nānapekṣyāgnir indhanam | [MMadhKār, 10 12.1]
apekṣyendhanam agniṃ na nānapekṣyāgnim indhanam | [MMadhKār, 10 12.2]
āgacchatyanyato nāgnir indhane 'gnir na vidyate | [MMadhKār, 10 13.1]
atrendhane śeṣam uktaṃ gamyamānagatāgataiḥ | [MMadhKār, 10 13.2]
indhanaṃ punar agnir na nāgnir anyatra cendhanāt | [MMadhKār, 10 14.1]
nāgnir indhanavānnāgnāvindhanāni na teṣu saḥ | [MMadhKār, 10 14.2]
agnīndhanābhyāṃ vyākhyāta ātmopādānayoḥ kramaḥ | [MMadhKār, 10 15.1]
sarvo niravaśeṣeṇa sārdhaṃ ghaṭapaṭādibhiḥ | [MMadhKār, 10 15.2]
ātmanaśca satattvaṃ ye bhāvānāṃ ca pṛthak pṛthak | [MMadhKār, 10 16.1]
nirdiśanti na tānmanye śāsanasyārthakovidān | [MMadhKār, 10 16.2]
{MMadhKār, 11}
{MMadhKār, 12}
svayaṃ kṛtaṃ parakṛtaṃ dvābhyāṃ kṛtam ahetukam | [MMadhKār, 12 1.1]
duḥkham ityeka icchanti tacca kāryaṃ na yujyate | [MMadhKār, 12 1.2]
svayaṃ kṛtaṃ yadi bhavet pratītya na tato bhavet | [MMadhKār, 12 2.1]
skandhān imān amī skandhāḥ sambhavanti pratītya hi | [MMadhKār, 12 2.2]
yadyamībhya ime 'nye syur ebhyo vāmī pare yadi | [MMadhKār, 12 3.1]
bhavet parakṛtaṃ duḥkhaṃ parair ebhir amī kṛtāḥ | [MMadhKār, 12 3.2]
svapudgalakṛtaṃ duḥkhaṃ yadi duḥkhaṃ punar vinā | [MMadhKār, 12 4.1]
svapudgalaḥ sa katamo yena duḥkhaṃ svayaṃ kṛtam | [MMadhKār, 12 4.2]
parapudgalajaṃ duḥkhaṃ yadi yasmai pradīyate | [MMadhKār, 12 5.1]
pareṇa kṛtvā tad duḥkhaṃ sa duḥkhena vinā kutaḥ | [MMadhKār, 12 5.2]
parapudgalajaṃ duḥkhaṃ yadi kaḥ parapudgalaḥ | [MMadhKār, 12 6.1]
vinā duḥkhena yaḥ kṛtvā parasmai prahiṇoti tat | [MMadhKār, 12 6.2]
svayaṃ kṛtasyāprasiddher duḥkhaṃ parakṛtaṃ kutaḥ | [MMadhKār, 12 7.1]
paro hi duḥkhaṃ yat kuryāt tat tasya syāt svayaṃ kṛtam | [MMadhKār, 12 7.2]
na tāvat svakṛtaṃ duḥkhaṃ na hi tenaiva tat kṛtam | [MMadhKār, 12 8.1]
paro nātmakṛtaścet syād duḥkhaṃ parakṛtaṃ katham | [MMadhKār, 12 8.2]
syād ubhābhyāṃ kṛtaṃ duḥkhaṃ syād ekaikakṛtaṃ yadi | [MMadhKār, 12 9.1]
parākārāsvayaṃkāraṃ duḥkham ahetukaṃ kutaḥ | [MMadhKār, 12 9.2]
na kevalaṃ hi duḥkhasya cāturvidhyaṃ na vidyate | [MMadhKār, 12 10.1]
bāhyānām api bhāvānāṃ cāturvidhyaṃ na vidyate | [MMadhKār, 12 10.2]
{MMadhKār, 18}
ātmā skandhā yadi bhaved udayavyayabhāg bhavet | [MMadhKār, 18 1.1]
skandhebhyo 'nyo yadi bhaved bhaved askandhalakṣaṇaḥ | [MMadhKār, 18 1.2]
ātmanyasati cātmīyaṃ kuta eva bhaviṣyati | [MMadhKār, 18 2.1]
nirmamo nirahaṃkāraḥ śamād ātmātmanīnayoḥ | [MMadhKār, 18 2.2]
nirmamo nirahaṃkāro yaśca so 'pi na vidyate | [MMadhKār, 18 3.1]
nirmamaṃ nirahaṃkāraṃ yaḥ paśyati na paśyati | [MMadhKār, 18 3.2]
mametyaham iti kṣīṇe bahirdhādhyātmam eva ca | [MMadhKār, 18 4.1]
nirudhyata upādānaṃ tatkṣayājjanmanaḥ kṣayaḥ | [MMadhKār, 18 4.2]
karmakleśakṣayānmokṣaḥ karmakleśā vikalpataḥ | [MMadhKār, 18 5.1]
te prapañcāt prapañcastu śūnyatāyāṃ nirudhyate | [MMadhKār, 18 5.2]
ātmetyapi prajñapitam anātmetyapi deśitam | [MMadhKār, 18 6.1]
buddhair nātmā na cānātmā kaścid ityapi deśitam | [MMadhKār, 18 6.2]
nivṛttam abhidhātavyaṃ nivṛttaścittagocaraḥ | [MMadhKār, 18 7.1]
anutpannāniruddhā hi nirvāṇam iva dharmatā | [MMadhKār, 18 7.2]
sarvaṃ tathyaṃ na vā tathyaṃ tathyaṃ cātathyam eva ca | [MMadhKār, 18 8.1]
naivātathyaṃ naiva tathyam etad buddhānuśāsanam | [MMadhKār, 18 8.2]
aparapratyayaṃ śāntaṃ prapañcair aprapañcitam | [MMadhKār, 18 9.1]
nirvikalpam anānārtham etat tattvasya lakṣaṇam | [MMadhKār, 18 9.2]
pratītya yad yad bhavati na hi tāvat tad eva tat | [MMadhKār, 18 10.1]
na cānyadapi tattasmānnocchinnaṃ nāpi śāśvatam | [MMadhKār, 18 10.2]
anekārtham anānārtham anucchedam aśāśvatam | [MMadhKār, 18 11.1]
etat tal lokanāthānāṃ buddhānāṃ śāsanāmṛtam | [MMadhKār, 18 11.2]
saṃbuddhānām anutpāde śrāvakāṇāṃ punaḥ kṣaye | [MMadhKār, 18 12.1]
jñānaṃ pratyekabuddhānām asaṃsargāt pravartate | [MMadhKār, 18 12.2]
{MMadhKār, 25}
yadi śūnyam idaṃ sarvam udayo nāsti na vyayaḥ | [MMadhKār, 25 1.1]
prahāṇād vā nirodhād vā kasya nirvāṇam iṣyate | [MMadhKār, 25 1.2]
yady aśūnyam idaṃ sarvam udayo nāsti na vyayaḥ | [MMadhKār, 25 2.1]
prahāṇād vā nirodhād vā kasya nirvāṇam iṣyate | [MMadhKār, 25 2.2]
aprahīṇam asaṃprāptam anucchinnam aśāśvatam | [MMadhKār, 25 3.1]
aniruddham anutpannam etannirvāṇam ucyate | [MMadhKār, 25 3.2]
bhāvastāvanna nirvāṇaṃ jarāmaraṇalakṣaṇam | [MMadhKār, 25 4.1]
prasajyetāsti bhāvo hi na jarāmaraṇaṃ vinā | [MMadhKār, 25 4.2]
bhāvaśca yadi nirvāṇaṃ nirvāṇaṃ saṃskṛtaṃ bhavet | [MMadhKār, 25 5.1]
nāsaṃskṛto hi vidyate bhāvaḥ kvacana kaścana | [MMadhKār, 25 5.2]
bhāvaśca yadi nirvāṇam anupādāya tat katham | [MMadhKār, 25 6.1]
nirvāṇaṃ nānupādāya kaścid bhāvo hi vidyate | [MMadhKār, 25 6.2]
bhāvo yadi na nirvāṇam abhāvaḥ kiṃ bhaviṣyati | [MMadhKār, 25 7.1]
nirvāṇaṃ yatra bhāvo na nābhāvastatra vidyate | [MMadhKār, 25 7.2]
yadyabhāvaśca nirvāṇam anupādāya tat katham | [MMadhKār, 25 8.1]
nirvāṇaṃ na hyabhāvo 'sti yo 'nupādāya vidyate | [MMadhKār, 25 8.2]
ya ājavaṃjavībhāva upādāya pratītya vā | [MMadhKār, 25 9.1]
so 'pratītyānupādāya nirvāṇam upadiśyate | [MMadhKār, 25 9.2]
prahāṇaṃ cābravīcchāstā bhavasya vibhavasya ca | [MMadhKār, 25 10.1]
tasmānna bhāvo nābhāvo nirvāṇam iti yujyate | [MMadhKār, 25 10.2]
bhaved abhāvo bhāvaśca nirvāṇam ubhayaṃ yadi | [MMadhKār, 25 11.1]
bhaved abhāvo bhāvaśca mokṣastacca na yujyate | [MMadhKār, 25 11.2]
bhaved abhāvo bhāvaśca nirvāṇam ubhayaṃ yadi | [MMadhKār, 25 12.1]
nānupādāya nirvāṇam upādāyobhayaṃ hi tat | [MMadhKār, 25 12.2]
bhaved abhāvo bhāvaśca nirvāṇam ubhayaṃ katham | [MMadhKār, 25 13.1]
asaṃskṛtaṃ hi nirvāṇaṃ bhāvābhāvau ca saṃskṛtau | [MMadhKār, 25 13.2]
bhaved abhāvo bhāvaśca nirvāṇa ubhayaṃ katham | [MMadhKār, 25 14.1]
tayor abhāvo hyekatra prakāśatamasor iva | [MMadhKār, 25 14.2]
naivābhāvo naiva bhāvo nirvāṇam iti yāñjanā | [MMadhKār, 25 15.1]
abhāve caiva bhāve ca sā siddhe sati sidhyati | [MMadhKār, 25 15.2]
naivābhāvo naiva bhāvo nirvāṇaṃ yadi vidyate | [MMadhKār, 25 16.1]
naivābhāvo naiva bhāva iti kena tad ajyate | [MMadhKār, 25 16.2]
paraṃ nirodhād bhagavān bhavatītyeva nājyate | [MMadhKār, 25 17.1]
na bhavatyubhayaṃ ceti nobhayaṃ ceti nājyate | [MMadhKār, 25 17.2]
tiṣṭhamāno 'pi bhagavān bhavatītyeva nājyate | [MMadhKār, 25 18.1]
na bhavatyubhayaṃ ceti nobhayaṃ ceti nājyate | [MMadhKār, 25 18.2]
na saṃsārasya nirvāṇāt kiṃcid asti viśeṣaṇam | [MMadhKār, 25 19.1]
na nirvāṇasya saṃsārāt kiṃcid asti viśeṣaṇam | [MMadhKār, 25 19.2]
nirvāṇasya ca yā koṭiḥ koṭiḥ saṃsaraṇasya ca | [MMadhKār, 25 20.1]
na tayor antaraṃ kiṃcit susūkṣmam api vidyate | [MMadhKār, 25 20.2]
paraṃ nirodhād antādyāḥ śāśvatādyāśca dṛṣṭayaḥ | [MMadhKār, 25 21.1]
nirvāṇam aparāntaṃ ca pūrvāntaṃ ca samāśritāḥ | [MMadhKār, 25 21.2]
śūnyeṣu sarvadharmeṣu kim anantaṃ kim antavat | [MMadhKār, 25 22.1]
kim anantam antavacca nānantaṃ nāntavacca kim | [MMadhKār, 25 22.2]
kiṃ tad eva kim anyat kiṃ śāśvataṃ kim aśāśvatam | [MMadhKār, 25 23.1]
aśāśvataṃ śāśvataṃ ca kiṃ vā nobhayam apyatha | [MMadhKār, 25 23.2]
sarvopalambhopaśamaḥ prapañcopaśamaḥ śivaḥ | [MMadhKār, 25 24.1]
na kvacit kasyacit kaścid dharmo buddhena deśitaḥ | [MMadhKār, 25 24.2]
