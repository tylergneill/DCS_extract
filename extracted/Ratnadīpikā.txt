{Ratnadīpikā, 1}
bhaktebhyo bhuvanādhipatyavaradaṃ devair mahendrādibhiḥ siddhaiścāraṇaguhyakair munigaṇaiḥ proddiṣṭapādāmbujam | [Ratnadīpikā, 1 1.1]
saṃsārabhramabhīruṇā ca manasā dhyāyanti yaṃ yoginaḥ taṃ vande śaśikhaṇḍamaṇḍitajaṭājūṭaṃ bhavaṃ dhūrjaṭim | [Ratnadīpikā, 1 1.2]
tu ya purīṣa datvā ratnadhenudidṛkṣayā | [Ratnadīpikā, 1 2.1]
cakre caṇḍeśvaraḥ śrīmān vicitrāṃ ratnadīpikām | [Ratnadīpikā, 1 2.2]
navaratneṣu dhātūnāmutpattiguṇajātibhiḥ | [Ratnadīpikā, 1 3.1]
guṇo nirīkṣyate teṣu śodhanaṃ cātra kathyate | [Ratnadīpikā, 1 3.2]
vyāsāgastyavarāhādimunayo ratnasāgare | [Ratnadīpikā, 1 4.1]
nirmathya jñānaśailena navaratnasudhā | [Ratnadīpikā, 1 4.2]
tatra ratnāni mahāratnoparatnabhedena vividhaprakārāṇi bhavanti | [Ratnadīpikā, 1 5.1]
tatra pañca ratnāni mukhyāni toparatnacatuṣṭayam | [Ratnadīpikā, 1 5.2]
likhyate cātra saṃbhidya yathāmūlyaṃ yathāguṇam | [Ratnadīpikā, 1 5.3]
vajraṃ ca mauktikaṃ caiva māṇikyaṃ nīlameva ca | [Ratnadīpikā, 1 5.4]
marakataṃ caiva vijñeyaṃ mahāratnāni pañcadhā | [Ratnadīpikā, 1 6.1]
uparatnāni catvāri kathayāmi śṛṇuṣva tat | [Ratnadīpikā, 1 6.2]
gomedaṃ puṣparāgaṃ ca vaiḍūryaṃ ca pravālakam | [Ratnadīpikā, 1 7.1]
vajraṃ ca mauktikaṃ śvetaṃ māṇikyaṃ rohitaṃ viduḥ | [Ratnadīpikā, 1 7.2]
nīlaṃ nīlaṃ samākhyātaṃ marakataṃ haritaṃ viduḥ | [Ratnadīpikā, 1 8.1]
śvetaṃ pītaṃ ca gomedaṃ puṣparāgaṃ ca piñjaram | [Ratnadīpikā, 1 8.2]
pravālaṃ lohitaṃ proktaṃ vaiḍūryaṃ pāṇḍuraṃ harit | [Ratnadīpikā, 1 9.1]
siṃhale ca kaliṅge ca mātaṅge ca himālaye | [Ratnadīpikā, 1 9.2]
pāraskare ca saurāṣṭre vajrasyotpattibhūmayaḥ | [Ratnadīpikā, 1 9.3]
śvetaraktapītakṛṣṇādivajrajātayaḥ | [Ratnadīpikā, 1 10.1]
strīpuṃnapuṃsakaṃ ceti lakṣaṇena tu lakṣaye | [Ratnadīpikā, 1 10.2]
dhṛtānyajalasampūrṇāste bhavanti bṛhattarā | [Ratnadīpikā, 1 10.3]
puruṣāste samākhyātāḥ rekhābinduvivarjitāḥ | [Ratnadīpikā, 1 11.1]
rekhābindusamāyuktāḥ ṣaṭkoṇāste striyo matāḥ | [Ratnadīpikā, 1 11.2]
trikoṇāstanavo'dīrghāḥ vijñeyāste napuṃsakāḥ | [Ratnadīpikā, 1 12.1]
sarveṣāṃ puruṣāḥ śreṣṭhāḥ te'dhikā rasabandhakāḥ | [Ratnadīpikā, 1 12.2]
strīvajraṃ dehaśuddhyarthaṃ klībasaṅkhyā napuṃsake | [Ratnadīpikā, 1 13.1]
vipro rasāyane proktaḥ kṣatriyo roganāśane | [Ratnadīpikā, 1 13.2]
gadādau vaiśyajātīyaḥ vīryastambhe turīyakaḥ | [Ratnadīpikā, 1 14.1]
strī tu strīṇāṃ pradātavyā klībaṃ klībe tathaiva ca | [Ratnadīpikā, 1 14.2]
sarveṣāṃ sarvadā yojyāḥ puruṣā balavattarāḥ | [Ratnadīpikā, 1 15.1]
jepurjitāni ratnāni svāṅge kurvanti mānavāḥ | [Ratnadīpikā, 1 15.2]
putradāradhanaṃ teṣāṃ bhavennityotsavaṃ gṛhe | [Ratnadīpikā, 1 16.1]
tuṅgavajraṃ praśaṃsanti ṣaṭkoṇālaghubhāskaram | [Ratnadīpikā, 1 16.2]
sutīkṣṇādhāram aṣṭāstraṃ sarvatoraśmicikkaṇam | [Ratnadīpikā, 1 17.1]
ṣaṭkoṇamaṣṭapārṣṇī ca dhārā dvādaśa bhāskaraiḥ | [Ratnadīpikā, 1 17.2]
uttamaṃ madhyamaṃ tīkṣṇamityākārabhavā guṇāḥ | [Ratnadīpikā, 1 18.1]
vidyād indradhanurdīptaṃ svacchāyā śreyam eva ca | [Ratnadīpikā, 1 18.2]
laghutā vāritaraṇe dṛḍhāghātasahiṣṇutā | [Ratnadīpikā, 1 19.1]
cirāvasthānajaṃ śaucaṃ vajre va [... au3 Zeichenjh] kā guṇāḥ | [Ratnadīpikā, 1 19.2]
stasmi [... au2 Zeichenjh] svaṣṭākaprabhava śaśikalāṅkāśavarṇo dvijaś cāraktadyutimatpriyaṅgukusumacchāyastathā kṣatriyaḥ | [Ratnadīpikā, 1 20.1]
vaiśyaḥ śvetaniśāprasūnasadṛśaḥ śītāṃśudīptirbhavet śūdraḥ kṛṣṇarucistathāpi śivasteṣāṃ caturṇāṃ kramāt | [Ratnadīpikā, 1 20.2]
śakracāpasamajyotir indukāntisamaprabhaḥ | [Ratnadīpikā, 1 21.1]
prabhinnaraviraściraṃ vyaktaṃ cāśrayalekhanam | [Ratnadīpikā, 1 21.2]
akālamṛtyusarpāgnisarvavyādhibhayāni ca | [Ratnadīpikā, 1 22.1]
tathāśubhāni naśyanti vajraṃ yasya gṛhe sthitam | [Ratnadīpikā, 1 22.2]
ūrdhve nivārayed vajraṃ vane siṃhāṃśca vārayet | [Ratnadīpikā, 1 23.1]
rātrau nivārayedbhūtān naro hi karadhāraṇāt | [Ratnadīpikā, 1 23.2]
ṣaṭkoṇaṃ śuddhatīkṣṇāgraṃ sarvadoṣairvivarjitam | [Ratnadīpikā, 1 24.1]
tīkṣṇadhāraṃ ca yad vajraṃ lakṣamūlyaṃ tu tadbhavet | [Ratnadīpikā, 1 24.2]
jalabinduyavarekhā vaiśyānāṃ kākapādavat | [Ratnadīpikā, 1 25.1]
ete doṣāḥ parityājyā nānādṛśyaphalapradāḥ | [Ratnadīpikā, 1 25.2]
tadvajraṃ tulayāyojya paścānmūlyaṃ vinirdiśet | [Ratnadīpikā, 1 26.1]
brāhmaṇānāṃ hitaṃ śvetaṃ pītābhaṃ bhūbhujāṃ hitam | [Ratnadīpikā, 1 26.2]
āraktābhaṃ tu vaiśyānāṃ śūdrāṇām asitaṃ hitam | [Ratnadīpikā, 1 27.1]
aṣṭābhiḥ sitasiddhārthaiḥ yavataṇḍulamucyate | [Ratnadīpikā, 1 27.2]
tasya piṇḍāsāreṇa vajramūlyaṃ vinirdiśet | [Ratnadīpikā, 1 28.1]
pātreṇa yavamātreṇa durūhaṃ taṇḍulena tu | [Ratnadīpikā, 1 28.2]
nirdoṣaṃ yavamātraṃ ca kāntiḥ sarvatra dūṣyate | [Ratnadīpikā, 1 29.1]
mūlyaṃ pañcaśataṃ tasya ratnasāre'pyudāhṛtam | [Ratnadīpikā, 1 29.2]
piṇḍaṃ ca dviguṇaṃ [... au2 Zeichenjh] mūlye vajra [... au2 Zeichenjh] va tathā bhavet | [Ratnadīpikā, 1 30.1]
caturguṇaṃ bhavenmūlyaṃ triguṇo 'ṣṭaguṇaṃ matam | [Ratnadīpikā, 1 30.2]
catuḥpañcaṣaḍādīnāṃ kramavṛddhir bhavedyadi | [Ratnadīpikā, 1 31.1]
tanmūlyaṃ dviguṇaṃ caiva ratnaśāstra udāhṛtam | [Ratnadīpikā, 1 31.2]
gurutve cādhanāmaṃ mūlyaṃ sāmānye madhyamaṃ smṛtam | [Ratnadīpikā, 1 32.1]
lāghave uttamaṃ mūlyamuttamādhamamadhyamāḥ | [Ratnadīpikā, 1 32.2]
manasā bhāvayet piṇḍaṃ paścānmūlyaṃ vinirdiśet | [Ratnadīpikā, 1 33.1]
śvetapītaṃ ca raktābhaṃ kṛṣṇaṃ vā kuliśaṃ bhavet | [Ratnadīpikā, 1 33.2]
brāhmaṇādikrameṇaiva jātibhedaṃ prakalpayet | [Ratnadīpikā, 1 34.1]
uttamaṃ brāhmaṇe mūlyaṃ madhyamaṃ kṣatriye śrutam | [Ratnadīpikā, 1 34.2]
sāmānyaṃ vaiśyajātīye śūdrajanmani cādhamam | [Ratnadīpikā, 1 35.1]
yanmūlyaṃ brāhmaṇaṃ proktaṃ pādādhaḥ kṣatriye bhavet | [Ratnadīpikā, 1 35.2]
anenaiva krameṇāha parīkṣākāra eva naḥ | [Ratnadīpikā, 1 36.1]
kṛtrimatvaṃ yadā vajre śakyate sūribhiḥ kvacit | [Ratnadīpikā, 1 36.2]
kṣārāmlair lepayed vajraṃ raudre caiva parikṣipet | [Ratnadīpikā, 1 37.1]
kṛtrimajātivaivarṇyaṃ saha paścāttu dṛśyate | [Ratnadīpikā, 1 37.2]
kṣīyate cātisaṃgharṣāt taccūrṇaṃ yāti cūrṇatām | [Ratnadīpikā, 1 38.1]
yattu vāritaraṃ nāma dūrvādalasamacchavi | [Ratnadīpikā, 1 38.2]
cūrṇamāyatanaṃ yatra tadratnaṃ koṭibhājanam | [Ratnadīpikā, 1 39.1]
māhendro'yaṃ maṇirdhāryo dhanadhānyasamṛddhidaḥ | [Ratnadīpikā, 1 39.2]
putradaṃ pāvanaṃ pūjyaṃ śatrughnaṃ balapuṣṭidam | [Ratnadīpikā, 1 40.1]
putradaṃ pāvanaṃ pūjyaṃ śatrughnaṃ samare'bhayam | [Ratnadīpikā, 1 40.2]
ga [... au4 Zeichenjh] nidhātavyastavalābharayamaṇim | [Ratnadīpikā, 1 41.1]
udare vajrasaṃyogāt garbhastu śiva līyate | [Ratnadīpikā, 1 41.2]
śūdrāṇāmapi dhartavyaḥ gnīvakṣadrakṣate maṇiḥ | [Ratnadīpikā, 1 42.1]
jaṭhare garbhasaṃsargāt jñe tadāsā balīyate | [Ratnadīpikā, 1 42.2]
yadi dhārayate paścādajñānā [... au2 Zeichenjh] stu varjitaḥ | [Ratnadīpikā, 1 43.1]
tathaiva vajraṃ śirasi vajra enāśani | [Ratnadīpikā, 1 43.2]
adhamasyottamaṃ tulyam uttamasyādhamaṃ tathā | [Ratnadīpikā, 1 44.1]
madhyamo hi bhayātkuryāt sarvakṛṣṭaṃ bhayonmukhe | [Ratnadīpikā, 1 44.2]
vajrāṇi cihnabhūtāni vṛdhā kurvanti cādhamāḥ | [Ratnadīpikā, 1 45.1]
parīkṣayeta śāstrajñaiḥ śāṇagharṣaṇalekhanaiḥ | [Ratnadīpikā, 1 45.2]
lauhāni yāni ratnāni sarvaratnāni yāni ca | [Ratnadīpikā, 1 46.1]
tāni vajreṇa lekhyāni tair vajraṃ ca na likhyate | [Ratnadīpikā, 1 46.2]
rasāyane bhavedvipraḥ śubhasiddhyarthaṃdāyakaḥ | [Ratnadīpikā, 1 47.1]
kṣatriyo mṛtyujidrakto valīpalitarogahā | [Ratnadīpikā, 1 47.2]
bhadrakārī bhavedvaiśyaḥ pītadeho hyarogakṛt | [Ratnadīpikā, 1 48.1]
kṛṣṇaḥ śūdro rujaṃ hanti vīryastambhaṃ karoti ca | [Ratnadīpikā, 1 48.2]
strīpuṃnapuṃsakā ye ca lakṣaṇena tu lakṣyate | [Ratnadīpikā, 1 49.1]
yathāpūrvamime śreṣṭhāḥ śuddhāpāradavarṇakāḥ | [Ratnadīpikā, 1 49.2]
śarīrakāntijanakā bhogadā bahuyoṣitaḥ | [Ratnadīpikā, 1 50.1]
napuṃsakāḥ svalpavīryāḥ pramadā kāmukāḥ sattvavarjitāḥ | [Ratnadīpikā, 1 50.2]
jalabinduryavo rekhā vaiśyasya kākapādavat | [Ratnadīpikā, 1 51.1]
doṣāḥ pañca samākhyātāścāśubhaikaphalapradāḥ | [Ratnadīpikā, 1 51.2]
aṅke kākapadākāraṃ raktabindukalāñcitam | [Ratnadīpikā, 1 52.1]
saṃtānaṃ naśyate vajraṃ kṣemakāryāya na kvacit | [Ratnadīpikā, 1 52.2]
rekhāsu malinaṃ sphoṭaṃ ratnamadhye bhavedyadi | [Ratnadīpikā, 1 53.1]
tadratnaṃ niṣphalaṃ proktaṃ ratnaśāstraviśāradaiḥ | [Ratnadīpikā, 1 53.2]
dhāgaṇī padārāya ūrdhvaṃ cāsiprahārāya chedacchedāya bindubhiḥ | [Ratnadīpikā, 1 54.1]
gajavājijayo raktaḥ pīto vairakṣayo bhavet | [Ratnadīpikā, 1 54.2]
āyur dhānyaṃ dhanaṃ lakṣmīṃ kṛṣṇo nāmapadaṃ kṣayet | [Ratnadīpikā, 1 55.1]
savyaṃ syādapasavyaṃ ca chedacchedordhvago 'pi ca | [Ratnadīpikā, 1 55.2]
vajre caturvidhā rekhā budhairlekhopalakṣitā | [Ratnadīpikā, 1 56.1]
laghavo'ṣṭau ca ṣaṭ koṇās tīkṣṇadhārāsunirmalā | [Ratnadīpikā, 1 56.2]
vajraṃ kākapadopetaṃ dhruvaṃ mṛtyuṃ vinirdiśet | [Ratnadīpikā, 1 57.1]
sa bahyabhūtasaṃbhinnaṃ bhagnaṃ koṇaṃ suvartulam | [Ratnadīpikā, 1 57.2]
na samarthaṃ bhavettasya śubhāśubhaphalodaye | [Ratnadīpikā, 1 58.1]
raktabindusamāyuktaṃ bhagnaṃ kākapadānvitam | [Ratnadīpikā, 1 58.2]
vajraṃ na śasyate puṃsāṃ kṣemāya vijayāya ca | [Ratnadīpikā, 1 59.1]
aśuddhavajraṃ hṛtpārśvapīḍākuṣṭharujākaram | [Ratnadīpikā, 1 59.2]
pāṇḍutāpagurutvaṃ ca tasmin vajraviśodhane | [Ratnadīpikā, 1 60.1]
pāṇḍurogaṃ pārśvapīḍāṃ kīlasaṃdāhasaṃtatiḥ | [Ratnadīpikā, 1 60.2]
rogādikaṃ gurutvaṃ ca dhatte vajram aśodhitam | [Ratnadīpikā, 1 61]
{Ratnadīpikā, 2}
śuktyudbhavāśca vijñeyā aṣṭau mauktikajātayaḥ | [Ratnadīpikā, 2 1.2]
teṣāmekaṃ sulabhyaṃ ca śuktijaṃ lokaviśrutam | [Ratnadīpikā, 2 2.1]
kadācidbahubhiḥ kālaiḥ dṛśyate mauktikaṃ phalam | [Ratnadīpikā, 2 2.2]
jīmūtaṃ pariśuklābhaṃ karau pāṭalabhāsvaram | [Ratnadīpikā, 2 3.1]
matsyaṃ śvetaṃ tu tadvacca phaṇīndre nīlabhāsvaram | [Ratnadīpikā, 2 3.2]
haricchvetaṃ tathā vaṃśe pītaśvetaṃ ca sūkare | [Ratnadīpikā, 2 4.1]
śaṅkhaśuktibhavaṃ śvetaṃ muktāratnamanuttamam | [Ratnadīpikā, 2 4.2]
śaṅkhaśuktibhavaṃ yacca kṣīrodadhisamudbhavam | [Ratnadīpikā, 2 5.1]
suvṛttaṃ suprabhaṃ tuṅgaṃ muktāratnaṃ praśasyate | [Ratnadīpikā, 2 5.2]
śītalaṃ prāṇadaṃ śuklaṃ guru svacchaṃ sunirmalam | [Ratnadīpikā, 2 6.1]
tejo'dhikaṃ suvṛttaṃ ca mauktikaṃ guṇavattaram | [Ratnadīpikā, 2 6.2]
{Ratnadīpikā, 3}
siṃhale ca suvele ca malaye gandhamādane | [Ratnadīpikā, 3 1.1]
samudrasyodare kacche māṇikyotpattibhūmayaḥ | [Ratnadīpikā, 3 1.2]
māṇikyasya pravakṣyāmi jātibhedacatuṣṭayam | [Ratnadīpikā, 3 2.1]
brāhmaṇaḥ kṣatriyo vaiśyaḥ śūdraśceti yathākramam | [Ratnadīpikā, 3 2.2]
ānīlaṃ lohitaṃ ratnaṃ ratnasaugandhikaṃ bhavam | [Ratnadīpikā, 3 3.1]
nānābhir dhātubhir baddhaṃ tadratnaṃ kuruvindakam | [Ratnadīpikā, 3 3.2]
sphaṭikotthaṃ bhavecchuddham iti vaśyeśikā guṇāḥ | [Ratnadīpikā, 3 4.1]
ratnaṃ śvetaṃ bhavedvipraḥ suraktaṃ kṣatriyaḥ śrutaḥ | [Ratnadīpikā, 3 4.2]
rakto 'pīto bhavedvaiśyaḥ raktapītastathāntyajaḥ | [Ratnadīpikā, 3 5.1]
śoṇapadmanibhākāraṃ raktāṅgārasamaprabham | [Ratnadīpikā, 3 5.2]
pikanetrāruṇaṃ vāpi sārasākṣanibhaṃ bhavet | [Ratnadīpikā, 3 6.1]
kokakhañjananetrābhaṃ doṣā agnisamaprabham | [Ratnadīpikā, 3 6.2]
dāḍimaṃ kiṃśukābhaṃ ca kṣatriyaṃ kuruvindakam | [Ratnadīpikā, 3 7.1]
hiṅgulaṃ śoṇapuṣpābhaṃ kṛṣṇaṃ ca lohitam | [Ratnadīpikā, 3 7.2]
japālākṣārasaprāye vaiśyaṃ saugandhikaṃ matam | [Ratnadīpikā, 3 8.1]
māṃsakhaṇḍasamākaraś cāntyajaḥ pāpakārakaḥ | [Ratnadīpikā, 3 9.1]
yanmūlyaṃ padmarāgasya tanmūlyaṃ parikīrtitam | [Ratnadīpikā, 3 9.2]
tāvanmūlyaṃ caturthāṃśahīnaṃ śyāmalakandakam | [Ratnadīpikā, 3 10.1]
yāvanmūlyaṃ samākhyātaṃ vaiśyavarṇeṣu sūribhiḥ | [Ratnadīpikā, 3 10.2]
tāvanmūlyacaturthāṃśo dīyate śūdrajanmani | [Ratnadīpikā, 3 11.1]
laghuratnaṃ praśaṃsanti gurutvaṃ padmarāgakam | [Ratnadīpikā, 3 11.2]
muktāphalaṃ komalaṃ ca sunīlaṃ śvetaraktakam | [Ratnadīpikā, 3 12.1]
ūrdhvavartitvadhovarti pārśvavarti tamomaṇiḥ | [Ratnadīpikā, 3 12.2]
piṇḍagauravabhedena uttamādhamamadhyamāḥ | [Ratnadīpikā, 3 13.1]
yo maṇirdṛśyate dūrāt jalavahnisamacchaviḥ | [Ratnadīpikā, 3 13.2]
jalakāntiḥ sa vijñeyo ratnaśāstraviśāradaiḥ | [Ratnadīpikā, 3 14.1]
bālārkā [... au4 Zeichenjh] kṛtvā darpaṇo dhāraye [... au4 Zeichenjh] si | [Ratnadīpikā, 3 14.2]
tatra kāntivibhāgena jātimūlyaṃ vinirdiśet | [Ratnadīpikā, 3 15.1]
ekadvitricatuḥpañcasiddhasiddhārthamānataḥ | [Ratnadīpikā, 3 15.2]
vṛttirbhavati ratnānāṃ tattanmūlyaṃ vinirdiśet | [Ratnadīpikā, 3 16.1]
vati maṇeścaiva javo pramāṇataḥ | [Ratnadīpikā, 3 16.2]
daśottaraśatatvaṃ ca padmarāgasya mūlyatā | [Ratnadīpikā, 3 17.1]
sarṣape pātrakāntiśca ekaikaṃ vartate yadi | [Ratnadīpikā, 3 17.2]
śāpaye dviguṇaṃ mūlyaṃ yāvadviṃśatisarṣapāḥ | [Ratnadīpikā, 3 18.1]
sandeho jāyate kaścitkṛtrimaḥ sahajo'pi vā | [Ratnadīpikā, 3 18.2]
anyonyaṃ gharṣayedratnaṃ rekhā tasmādvipadyate | [Ratnadīpikā, 3 19.1]
nīlaṃ vā padmarāgaṃ vā ratnaṃ tenaiva lakṣyate | [Ratnadīpikā, 3 19.2]
vajraṃ vajratareṇaiva nātra kāryā vicāraṇā | [Ratnadīpikā, 3 20.1]
śuddhamāṇikyajo ghṛṣṭo naiva lohena bhidyate | [Ratnadīpikā, 3 20.2]
ūrdhāvatiśratāvena sa maṇir dhanadaḥ śuciḥ | [Ratnadīpikā, 3 21.1]
tado savipavābhinnaṃ śarkarā naśunodbhavam | [Ratnadīpikā, 3 21.2]
komaladrumayantraśca sa maṇirdoṣado bhavet | [Ratnadīpikā, 3 22.1]
aṅkolaphalaśaṅkhākhyaṃ putrasaubhāgyanāśanam | [Ratnadīpikā, 3 22.2]
aśokaphalavāḍaṃ ca daridratvaṃ karoti hi | [Ratnadīpikā, 3 23.1]
dhanāḍhyaṃ putrasaubhāgyaṃ karoti madhusannibham | [Ratnadīpikā, 3 23.2]
aṅkadinaṃ ca yadratnaṃ yasya veśmani tiṣṭhati | [Ratnadīpikā, 3 24.1]
apavādadaridratvaṃ cintāśokabhayaṃ bhavet | [Ratnadīpikā, 3 24.2]
{Ratnadīpikā, 4}
caturdhā nīlamākhyātaṃ varṇabhedena sūribhiḥ | [Ratnadīpikā, 4 1.1]
utpattirvividhā tasya tvākare daivayogataḥ | [Ratnadīpikā, 4 1.2]
śvetanīlaṃ pītanīlaṃ raktanīlam athāpi vā | [Ratnadīpikā, 4 2.1]
kṛṣṇanīlaṃ tathā jñeyaṃ brāhmaṇādikrameṇa ca | [Ratnadīpikā, 4 2.2]
siṃhale ca kaliṅge ca nīlānāmākaraṃ viduḥ | [Ratnadīpikā, 4 3.1]
uttamaṃ siṃhalodbhūtaṃ madhyamaṃ ca kaliṅgajam | [Ratnadīpikā, 4 3.2]
nīlasya ṣaḍvidhā doṣā guṇāḥ pañcavidhāstathā | [Ratnadīpikā, 4 4.1]
śūdrakaṃ pāṭalacchāyaṃ karkarābhāsachidrakam | [Ratnadīpikā, 4 4.2]
mūlyaṃ ṣoḍaśakaṃ proktaṃ chāyābhadraguṇairbhavet | [Ratnadīpikā, 4 5.1]
mṛdupāṣāṇaraupyaṃ ca mahānīlaśca dūṣaṇam | [Ratnadīpikā, 4 5.2]
śūdrake ca daridratvaṃ pāṭale śatruvigrahaḥ | [Ratnadīpikā, 4 6.1]
chāyayā kāntihāniśca paiśunyaṃ triṣu jāyate | [Ratnadīpikā, 4 6.2]
deśatyāgaṃ daridratvaṃ karkarāyāḥ phalaṃ mahat | [Ratnadīpikā, 4 7.1]
tryaśraṃ śatrubhayaṃ datte citrakṛṣṇaṃ vinirdiśet | [Ratnadīpikā, 4 7.2]
evaṃ bahuvidhā doṣāstyājyā ratnasya sūribhiḥ | [Ratnadīpikā, 4 8.1]
guṇāṃścaiṣāṃ pravakṣyāmi yathādṛṣṭaṃ purātanaiḥ | [Ratnadīpikā, 4 8.2]
guruḥ snigdhaśca varṇāḍhyaḥ pārśvavartyabhirañjanaḥ | [Ratnadīpikā, 4 9.1]
indranīlaḥ samākhyātaḥ caturbhiśca mahāguṇaiḥ | [Ratnadīpikā, 4 9.2]
chāyāṃ caiṣāṃ pravakṣyāmi yathāpyuktā purātanaiḥ | [Ratnadīpikā, 4 10.1]
caturjātivibhāgena uttamādhamamadhyamāḥ | [Ratnadīpikā, 4 10.2]
nīlā ca śukakaṇṭhābhā atasīkusumaprabhā | [Ratnadīpikā, 4 11.1]
kokilākaṇṭhasaṅkāśā barhikaṇṭhasamaprabhā | [Ratnadīpikā, 4 11.2]
kākapakṣasamā kāntirvividhā tasya dṛśyate | [Ratnadīpikā, 4 12.1]
doṣahīne guṇāḍhye ca uttamākarasambhave | [Ratnadīpikā, 4 12.2]
nīlamūlyaṃ pravakṣyāmi maṇer matyanusārataḥ | [Ratnadīpikā, 4 13.1]
yanmūlyaṃ padmarāgasya saguṇasya prakīrtitam | [Ratnadīpikā, 4 13.2]
tanmūlyaṃ śakranīlasya munibhiḥ parikīrtitam | [Ratnadīpikā, 4 14.1]
payomadhye kṣipennīlaṃ sunīlaṃ tatpayo bhavet | [Ratnadīpikā, 4 14.2]
indranīlaḥ sa vijñeyo ratnaśāstraviśāradaiḥ | [Ratnadīpikā, 4 15.1]
etadguṇaviśiṣṭo yo lokānāṃ hitakārakaḥ | [Ratnadīpikā, 4 15.2]
parīkṣā śakranīlasya sūribhiḥ kīrtitā | [Ratnadīpikā, 4 15.3]
